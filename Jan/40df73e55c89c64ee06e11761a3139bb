DIE ANC se sekretaris-generaal, Fikile Mbalula, het die polisie in ander provinsies gevra om ondersoek te doen na die voortslepende politieke moorde in Mpumalanga. Mbalula het etlike plekke in die Mkhondo-munisipaliteit (Piet Retief) in Mpumalanga se Gert Sibande-streek besoek, ná die onlangse vlaag politieke moorde in die area. Hy sê die ANC moet ook blaam dra vir die moorde en het erken die party was in die verlede 'n skuilplaas vir kriminele. Mbalula het gesê die ANC moet ook geprys word dat hy ontslae geraak het van kriminele elemente in sy geledere. "Ons het kriminaliteit vir te te lank toegelaat, maar nou raak ons daarvan ontslae."As daardie mense wat verantwoordelik is vir die moorde konnekies het in Mpumalanga se polisie, sal ons moet vra dat law enforcement beamptes van ander provinsies hierheen moet kom." Mbalula het gesê raadslede is die gesig van dienslewering en moet geprys word vir hul werk, en dat hulle nie slagoffers van geweld word nie.