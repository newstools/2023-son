PRYSE vir skoolbehoeftes is mal duur. Só kla talle ouers en meen hulle kan eenvoudig nie bybly nie. Steve Ross, van Inspire Network in Elsiesrivier vertel, sê hoe hy oorval word deur ouers met navrae om te help met skoolklere en skoolbehoeftes. Ross sê ook dis kommerwekkend om te sien hoe vreeslik duur alles is. Ross meen: “Die regering is veronderstel om in die leerders se behoeftes te voorsien, asook om gratis skoolboeke aan hulle te gee.” Claudine Coleridge, ook van Inspire Network, sê: “Die onbekostigbare duur skoolgoed dra ook by waarom daar skool drop-outs is.” Sy meen kinders wat gespot word oor hulle nie alles het wat nodig is nie, kan maklik sommer net tou opgooi en skool los. Nog ’n enkelma voeg haar stem by en sê vanjaar is die pryse net deur die dak en sy kan glad nie bybly nie. 