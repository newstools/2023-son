DIT is ’n formaliteit dat Roberto Martinez, voormalige manager van België, binnekort as nuwe coach van Portugal aangewys sal word. Die Spanjaard was in gesprek met die Portugese sokkerfederasie om Fernando Santos te vervang. Santos het uitgetree ná Portugal se kwarteindstryd-nederlaag teen Marokko by die Wêreldbeker-sokkertoernooi onlangs in Katar. Martinez het ook sy rol by België verlaat ná hulle teleurstellende exit in die groepfase. Die voormalige Everton- en Wigan-manager is in 2016 aangestel en was ná die Wêreldbeker-toernooi sonder werk nadat sy paaie met België geskei het. België, wat die bronsmedalje in 2018 verower het, het die skouspel in die Midde-Ooste as die wêreld se tweede beste span soos, deur Fifa gerank,  betree. 