DIE polisie in die Oos-Kaap ondersoek nog die omstandighede rondom die moord van vier familielede. Limasile Tshwane (60), Bulelani Tshwane (52), Nqobile Tshwane (15) en Unako Tshwane (15) is Donderdag om 20:00 in Nyanisweni in Sulenkama in Qumbu doodgeskiet. Brig. Tembinkosi Kinana, polisiewoordvoerder, sê die polisie het 'n klag van ‘n skietery gekry en na die toneel gegaan en op vier liggame moet koeëlwonde in 'n rondawel afgekom. "Die omstandighede rondom die moorde en wie die moordenaars is, is onbekend." Lt. genl. Nomthetheleli Mene, Oos-Kaapse polisiekommissaris, het sy skok oor die voorval uitgespreek. 