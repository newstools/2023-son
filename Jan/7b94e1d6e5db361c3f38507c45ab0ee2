COPS is opsoek na 'n vermeende kingpin van kindersekshandel. 'n Lasbrief is vir Gerhard Ackerman se inhegtenisneming uitgereik. Dit volg nadat die 52-jarige versuim het om in die hof te verskyn. Ackerman moes Donderdag in die Johannesburg-hooggeregshof verskyn, maar het nooit opgedaag nie. Hy was na verneem word siek, maar het nie 'n siekbrief die volgende dag by die hof ingehandig nie. Speurders, wat die saak ondersoek, het hom by sy huis gaan soek, maar hy was nerêns te vinde nie. Volgens die nasionale vervolgingsgesag het die verdagte uitgetrek en al sy besittings verkoop. Ackermans, bekend as “Gerrie”, word daarvan beskuldig dat hy 'n kindersekshandel tussen 2019 en 2021 in Johannesburg bedryf het. News24 berig hy staar 740 klagte in die gesig. Dit sluit in kinderpornografie, verkragting, menshandel en seksuele grooming van minderjariges.