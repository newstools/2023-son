Liewe Antie Mona EK WAS nog nooit gelukkig in my huwelik nie. Ons is vanjaar vyf jaar getroud, maar ek en my man was nog nooit werklik ’n ware getroude couple nie. Antie, ons moes trou. Dit was eintlik maar ’n one-night stand waar ek toe swanger geraak het. Ons ouers is albei hoogs bekeer en het daarop aangedring dat ons trou. Hulle wou hê ek moet ’n stay-at-home mom wees, maar ek kon darem my voet neersit en my studies klaarmaak. Maar van die begin af is ons huwelik wankelrig. Ek en my man is eintlik meer soos suster en broer as ’n romantiese getroude paartjie. Ek het ook eintlik ’n crush op sy vriend gehad, maar tydens ’n aand van te veel drankies, het ons opgeëindig by sy flat en die een ding het gelei tot ’n ander. Ná al hierdie jare weet ons steeds nie hoe om met mekaar te kommunikeer nie. Eintlik bly ons die meeste van die tyd uit mekaar se pad en as ons praat, gaan dit maar oor die dinge wat ons kind raak. Seks is verskriklik awkward, Antie. Ek kan maar net nie gewoond raak daaraan nie en hoewel hy niks sê nie, kan ek sien dat dit ook maar ’n ongemaklike storie vir hom is. Wat dinge nog meer kompliseer, is die ou op wie ek eintlik ’n crush gehad het, het nou ’n oog op my. Ons het al stilletjies gaan koffie drink en hy het toe sy hart oopgemaak teenoor my. Ons kliek. Ons kan lekker gesels en oor alles. Hy ken my so goed en ek kan myself by hom wees. Wat staan my te doen, Antie? My man is ’n liewe mens, maar ek weet diep in my siel ons is nie vir mekaar bedoel nie. – Anoniem, WhatsApp Liefie, dis dalk nou te laat om so te sê, maar julle moes in die eerste plek nie getrou het nie. Jul ouers het dalk goed bedoel, maar die ou ways van kindmaak en trou uit pligsgetrouheid werk lankal nie meer nie. As daar nie mutual romantic feelings vanuit die staanspoor is nie, groei sulke gevoelens moeilik oor die jare. Daar was niks onskuldigs omtrent jul geheime koffie-date nie. Of dit nou uit liefde en passion was of nie, jy is getroud. Wat jy sal moet maak, is om oop kaarte met jou man te speel. Dis tyd dat julle albei presies sê hoe elkeen voel. En dan moet julle besluit of dit enigsins die moeite werd sal wees o m in hierdie pretend-huwelik te bly   .