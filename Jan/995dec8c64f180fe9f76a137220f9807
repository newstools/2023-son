DESIREE Ellis, coach van Banyana Banyana, het erken dat sy nie méér in haar noppies kan wees oor die comeback van haar striker, Thembi Kgatlana, nie. Die woelwater striker het onlangs teruggekeer na Racing Louisville FC in Amerika, nadat sy herstel het van ’n Achilles besering. Kgatlana was lid van Banyana Banyana se span wat sy eerste Wafcon-trofee verower het. Dit was toe hulle die gasheer, Marokko, in die final in Julie laas jaar geklop het. Sy is egter gedwing om aan die toernooi te onttrek nadat sy haar Achilles in Suid-Afrika se laaste groepwedstryd teen Botswana geskeur het. Daar was aanvanklik verwag dat die voormalige UWC Ladies-speler vir minstens ’n jaar buite aksie sou wees. Daar was ook groot vrese dat sy nie beskikbaar sou wees vir Suid-Afrika se Word Cup-verpligtinge in Julie in Australië en Nieu-Seeland nie. Maar dit is als water onder die brug en nou net ’n kwessie van match sharpness wat Kgatlana moet herwin. Die 2019 Afrika-speler van die Jaar, is ongetwyfeld ’n sleutelspeler vir Suid-Afrika en Ellis is bewus dat haar teen­woordigheid van kardinale belang is vir Banyana Ban­yana se World Cup vooruitsigte is. “Thembi is beslis ’n boost vir die span,” het Ellis aan Son gesê. “Dit is nie net vir haar talent en vernuf op die veld nie, maar ook haar invloed op haar spanmaats en die positiewe impak wat sy op hulle het. “Ek is baie bly vir Thembi, want sy het uiters hard gewerk agter die skerms om terug te kom en nou het sy dit gedoen. Sy is medically geclear en is terug na haar klub,” het Ellis bygevoeg. Banyana Banyana is geloot is groep G, met Argentinië, Italië en Swede. Ellis se span pak laasgenoemde in sy eerste wedstryd van die World Cup op 23 Julie in die Wellington Regional Stadium.