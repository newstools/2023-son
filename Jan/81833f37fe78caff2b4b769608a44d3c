CHELSEA gaan sy sukkelende manager, Graham Potter (foto), ten volle ondersteun deur hom tyd te gee om die squad reg te kry ten spyte van die klub se swak vertonings die vorige paar maande. Die Blues het niks positiewe vordering op die speelveld gemaak sedert Potter die leisels by die Duitser Thomas Tuchel oorgeneem het, met 'n kontrak van vyf jaar, in September verlede jaar. Potter se baas, Todd Boehly, het sedert Potter se aanstelling, meer as £300 miljoen (R6 167 986 890,00) spandeer met aan spelers sedert die einde van verlede seisoen, wat die 47-jarige Potter onder groot druk plaas het om dinge reg te stel. Chelsea se nederlaag van 1-2 in sy vorige Premierliga-wedstryd teen Fulham tydens 'n Londen-derby, was nog 'n wekroep vir die coach dat sy taak by Stamford Bridge net meer uitdagend word. Potter-hulle verwelkom Crystal Palace Sondag na Stamford Bridge vir nog 'n Londen-derby en kan werklikwaar nie weer beskostig om punte af te staan nie. Boonop is die skipbreuk verhouding tussen Potter en sy 30-jarige Gabonese striker Pierre Emerick Aubamayeng, ook nog 'n faktor wat Potter ontsenu met sy taak om sukses na die klub te bring. Die Power that be by die klub het volgehou dat Potter steeds hulle volle support sal het. Potter is ook persoonlik direk deur Boehly die versekering gegee dat verwagtinge is om 'n langtermynprojek te oorsien en nie noodwendig weens hulle reeks swak uitslae en vertonings in die pad gesteek sal word nie. Boonop weet almal, in die Premierliga dra beloftes geen gewig nie, maar liewer goeie uitslae en vertonings. Boonop is die Chelsea fans ook moerig oor die huidige situasie en indien Potter nie gou genoeg sy span regruk nie, sal jy skaars 'n seisoen van sy vyf jaar kontrak kan uitsien. Maar maksimum punte teen Patrick Vieira se Palace in hul volgende wedstryd, kan dalk verligting bring vir Chelsea se “ginger bread”  manager.