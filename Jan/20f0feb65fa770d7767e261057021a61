AYDEN Croy het beslis ’n impak begin maak sedert sy inleiding tot die telenovela Arendsvlei. Ná Anton se afsterwe in die grusame motorongeluk, was dit die nuweling, Xander, wat gelukkig was om uit ’n hartoorplanting te benefit. Maar deesdae lyk dit asof hy Nicolene se hart ook gaan wen. Net tyd sal dit bepaal. Son het onlangs gesels met die man agter die karakter, Ayden Croy. Hy is sommer baie opgewonde om in een van Suid-Afrika se gewildste telenovelas te wees. Ayden is oorspronklik van Rustdal. Dis ’n gemeenskap so tussen Kuilsrivier en Blackheath. Hy sê dat hy nog altyd baie mal was oor toneelspel. Hy was heeltemal oorwin toe hy as tiener die geleentheid gehad het om die Cape Flats Players by die Bellville Civic Centre te gaan kyk. “En soos hulle sê, die gogga het gebyt and has been biting ever since,” giggel hy. “Ek het toe later film en television, theatre and performance en industrial sociology by die Universiteit van Kaapstad gestudeer.” “Ná ’n hele paar trial en errors en casting requests van my agent, het ek uiteindelik die audition gekry vir die rol wat ek op Arendsvlei wou speel – Xander du Plessis. “Ek het sommer van die get-go geweet dis myne!” Ayden sê toe hy die nuus ontvang, was hy baie opgewonde en kon nie wag om die nuus met sy naastes te deel nie. Nou beskryf hy sy rol as “te lekker”. “Ek dink nie ek kan te veel weggee nie. Maar sy diversiteit is wat my van die begin af gegryp het. “Ook sy vermoë om dinge op sy eie tempo te doen. Dis iets wat ek deur die hele proses moes leer. Dat dit sy wêreld is, en nie ‘hulle’ s’n nie.” Ayden sê dat hy en sy karakter ’n hele paar dinge gemeen het. Albei van hulle is “nogal ’n bietjie stubborn”. Helpende “Ons is ook social butterflies en hou baie van mense om ons. En ek dink ook ons het die ability om te adapt, maar vir daai gesprekkie sal ons moet wag,” lag hy. Terwyl hy tans saam met baie ervare akteurs werk, sê hy waarvan hy die meeste hou, is hoe almal hul kant op stel bring. Hy sê almal is so gaaf en altyd bereid om ’n helpende hand by te sit of raad te gee. “Dit het beslis my as akteur gehelp om my karakter se diepste emosies uit te bring. Ek het ook baie geleer van Jarrid Geduld.” Wanneer hy nie sy lyne leer of voor die kamera verskyn nie, hou hy daarvan om tyd met familie en vriende deur te bring, vis te vang of sport te speel.