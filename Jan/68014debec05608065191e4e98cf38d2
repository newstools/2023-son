DIE polisie van Bethelsdorp in Gqeberha soek die publiek se hulp om die naasbestaandes op te spoor van 'n man wie se lyk Saterdag by Van der Kempskloof gevind is. Lede van die publiek het om 13:50 die lyk in die water opgemerk en die cops ontbied. Kapt. Sandra Janse van Rensburg, 'n polisiewoordvoerder, sê die oorsaak van dood is in die stadium nog onbekend. Die beweerde verdrinking sal eers ná die nadoodse ondersoek bevestig kan word. Die man is moontlik in sy 30's en het 'n swart jersey aangehad. Hy het geen sigbare beserings gehad, maar het wel 'n kopwond gehad, wat in 'n hospitaal behandel is. Enigeen met inligting oor die oorledene kan die ondersoekbeampte by 084 660 8003 bel of die misdaadlyn by 08600 10111.