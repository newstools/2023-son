AFRIKA se gay- hoofstad skud sy vere reg vir die Cape Town Pride-fees van 9 Februarie tot 5 Maart, met ’n verskeidenheid kuns-, kultuur- en vermaaklikheidsaktiwiteite onder die tema #KnowYourTruth. Een van die eerste aktiwiteite is die vier dae lange Pride Cruise na Mosselbaai. Daar is ook die Pride Heroes-toekennings, wat erkenning gee aan diegene in die gemeenskap wat die ekstra pad stap vir die LGBTQI+-gemeenskap van die vermaak- tot maatskaplike sektor. Vir ballroom- en lyndans- liefhebbers is daar die Pride GAT-partytjie in Bellville en ’n LGBTQI+-danspartytjie in Milnerton. Die Pride-diere-loop vind einde Februarie plaas en die inkomste gaan aan die Mdzananda-diere­kliniek in Khayelitsha. Mr & Miss Cape Town Pride word op 11 Februarie gehou en voorafgegaan deur ’n Pride Party op 10 Februarie. Gewilde Verskeie LGBTQI+-film- en boeklees-events word ook vir die maand beplan. Die jaarlikse Pride Parade vind vanjaar op 4 Maart plaas en daar sal weer floats ook wees. Die tradisie sal gelei word deur Mr en Miss Cape Town Pride, wat gevolg sal word deur die gewilde bikers van Ride with Pride, asook skateboarders en rollerskaters.