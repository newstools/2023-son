ESKOM het die Nasionale Energiereguleerder van Suid-Afrika (Nersa) bedank omdat hy sy tariewe kan verhoog. Nersa het ingestem dat Eskom 18,65% meer kan vra vir elektrisiteit vir die finansiele jaar van 2023-‘24. Die nuwe tariewe sal op 1 April inskop. In 'n verklaring vra die wankelende kragreus ook verskoning vir die erge loadshedding. "Ons verstaan die impak wat dit het op individue en besighede, en Eskom se grootste prioriteit is om loadshedding so min moontlik toe te pas." Eskom se finansiële hoof, Calib Cassim, sê die verhoging sal positief bydra tot die finansies en volhoubaarheid. Hasha Tlhotlhalemaje, algemene bestuurder, sê loadshedding word veroorsaak deur Eskom se onvermoë om te presteer en die vertragings aan onafhanklike projekte om krag te skep. "Eskom en Nersa stem saam dat alles moontlik gedoen word om die energiebeskikbaarheid by Eskom se kragstasies te verbeter." 