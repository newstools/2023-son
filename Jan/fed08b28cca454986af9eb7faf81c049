DIE Vice-Chancellor van die Universiteit van Fort Hare, prof. Sakhela Buhlungu, se driver is Vrydagaand doodgeskiet. Mboneli Vesele is noodlottig buite Buhlungu se amptelike woning in Alice gewond toe onbekende verdagtes vanuit 'n voertuig op die visekanselier se amptelike universiteitsmotor losgebrand het. "Die Universiteit van Fort Hare bevestig die noodlottige skietvoorval buite die amptelike Alice-woning van die visekanselier gedurende die vroeë aandure van Vrydag," het die universiteit se woordvoerder, JP Roodt, gesê. Volgens die universiteit is Buhlungu intussen na 'n veilige plek geneem. Brig. Thembinkosi Kinana sê die verdagtes het in 'n getaway-kar weggekom. Hy sê die omstandighede rondom die skietvoorval sal deel van die ondersoek vorm. Vesele se skietdood kom nadat die universiteit se vlootbestuurder, Peet Roets, in Mei verlede jaar naby sy huis in Gonubie doodgeskiet is. - News24 