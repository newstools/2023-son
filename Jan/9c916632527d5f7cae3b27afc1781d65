’N BEWEERDE roekelose taxi driver van Durbanville het Donderdag in die Bellville-landdroshof op ’n klag van moedswillige eiendomsbeskadiging en roekelose bestuur verskyn. Dit volg nadat hy na bewering ’n motoris se agterruit tydens ’n padwoede-aanval uitgeslaan het. Die voorval, wat op De Bron-weg naby Brackenfell plaasgevind het, het op sosiale media viral gegaan. Die bestuurder van die VW Beetle het ’n wit Quantum-taxi verbygegaan. Die taxi het in die middel gery en die Beetle het agter die taxi gery. Voor die taxi was ’n wit SUV-bakkie, wat die taxi by ’n intersection afgesny het. Geskree Die taxi het vinnig gestop en die Beetle het amper in hom vasgery. Die bestuurder van die VW Beetle het vir die taxibestuurder “f*kken k*nt” geskree en aangery. Die taxi driver het hom agtervolg en voor die Beetle ingeswaai. Die bestuurder van die Beetle het gestop en gesê hy het niks verkeerd gedoen nie. Die taxibestuurder het uitgeklim en op die bestuurder van die Beetle geskree. Hy het toe ’n wheel jack gevat en die voorste ruit en die agterruit uitgekap. Die bestuurder van die Beetle het heeltyd geskree “I’m sorry, I’m sorry”. Daarna het die taxibestuurder weggery. Die metro-cops is gou na die toneel ontbied en tesame met die Durbanville-polisie het hulle die taxi-eienaar opgespoor. Hy het die cops meegedeel wie die taxi bestuur het. Volgens metro-beamptes het die taxibestuurder nie die nodige permit om dié roete te ry nie. Die cops het daarna die verdagte gaan arresteer.