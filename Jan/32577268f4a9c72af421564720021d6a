OP DIE vooraand van die nuwe skooljaar het 99.2% van graad 1 tot graad 8 leerders plek in skole in die Wes-Kaap gehad. Kerry Mauchline, woordvoerder vir die provinsiale onderwysminister, David Maynier, verduidelik hulle is ook in die proses om 955 leerders vir die betrokke grade plek te kry. Mauchline sê dit is 'n groot prestasie omdat in die verlede was daar duisende kinders in graad 1 en graad 8 wat hierdie tyd van die jaar nog nie plek gehad het nie. Sy beklemtoon ook dat die WKOD gereed is vir die skooljaar, met 35 872 onderwysers en 7 578 personeel wat aangemeld het by die skool. Volgens die WKOD het hulle ook 1 143 ekstra onderwysers aangestel. Die departement sê hulle verwag laat inskrywings, al is daar verlede jaar gevra dat ouers vroeg moet optree. Mauchline verduidelik: "Dis 'n werklikheid soos in ander provinsies. Dit maak dinge wel moeiliker om kinders te plaas." Intussen is skoolboeke van sowat R62 miljoen reeds verlede Oktober afgelewer. Bronagh Hammond, woordvoerder van die WKOD, voeg by "Ons budget vir infrastrukture is die finansiële jaar met R830 miljoene verhoog en ons het onmiddellik nog klaskamers by gekry. "Die Wes-Kaap onderneem om 842 klaskamers te bou en 26 000 kinders vir 2023 te huisves. Met die beamptes en kontrakteurs wat hard gewerk het, kon ons meer as 50 000 graad 1 en graad 8 leerlinge plaas." In 'n verklaring noem Maynier ook dat 561 klaskamers reeds vir die eerste skooldag klaar is en die res sal oor die volgende paar weke voltooi word. "Om dit in perspektief te plaas is 212 ekstra klaskamers klaar gebou toe die skool in 2022 oopgemaak het. Daar is ook alternatiewe planne om leerders te huisves, terwyl die ander klaskamers afgerond word."Dit sluit in om klas gegee in sale en rekenaar laboratoriums." Maynier bieg dat ondanks die vordering is die ondrewysstelsel onder groot druk."Skole is vol en ons gaan sukkel om vir laat aansoekers plek te kry." Skole heropen Woensdag in die Wes-Kaap.