DIE nuwe jaar se terug werk toe het gister skaars begin toe twee bane verkeer op die N2 gisteroggend moes sluit. Dit was genoodsaak nadat ’n MyCiTi-bus in ligte laaie gestaan het. Die stad se verkeersdienste het dadelik op die voorval reageer en daarheen gehaas. Die busbestuurder sowel as die passasiers het ongedeerd daarvan afgekom. ’n Woordvoerder vir die verkeersdienste, Kevin Jacobs, sê die bane vir verkeer wat gesluit moes word was by die N2 inkomend by die Jan Smuts-afrit. Dis nog onbekend hoe die bus vlamgevat het. Dit word egter deeglik ondersoek. Rob Quintas, die mayco-lid belas met mobility het die ondersoek beaam. Hy sê dis nog te vroeg om te bepaal waarom die bus gebrand het, hoewel brandstigting vir eers nie vermoed word nie.