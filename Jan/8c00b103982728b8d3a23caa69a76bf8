COME hell or high water, Crusaders speel Saterdag, op sy tuisveld. Dít is die boodskap van die organiseerders van die Eastern Cape Super14-toernooi, nadat wedstryde waaraan die twee uitnodigingspanne, East Rand United en Crusaders moes deelneem, op die nippertjie afgelas is. Crusaders was geskeduleer om teen Ntlaza Lions in Umtata te speel, terwyl East Rand teen Old Selbornians moes uitdraf. David Dobela, toernooi-direkteur, het aan Son gesê, alle logistieke probleme is nou uit die weggeruim en dat albei Crusaders en East Rand die naweek sal voortgaan soos beplan. “Ek kan bevestig daar probleme met Crusaders en East Rand se reisplanne was, en dat dit nou opgelos is. Ons sal later die week ’n besluit neem oor wanneer die twee uitgestelde wedstryde gespeel sal word. “Die borgskappe wat daarvoor moes betaal, is nou uitgesort en ek kan met alle sekerheid sê die twee spanne sal Saterdag speel,” het Dobela verduidelik. Ricardo Beukes, coach van Crusaders, sê hoewel hy teleurgesteld is, is hy vol vertroue dat hul wedstryd teen PE Harlequins in Parkdene sal voortgaan. “Ons was gereed om die trip Umtata toe te vat, maar ons is Donderdag laat in kennis gestel dat ons wedstryd afgelas is. Gelukkig was ons verblyf nog nie betaal nie,” het Beukes gesê. Die uitslae is: Jeffrey’s Bay 23, Young Leopards 6; Harlequins 18, Kirkwood 12; Swallows 6, EL Police 12; Moonlight 7, Park 26; Ncera Leopards 14, Progress 20; Gardens 15, Kruisfontein 22.