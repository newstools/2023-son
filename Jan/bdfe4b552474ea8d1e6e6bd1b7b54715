DIE Wes-Kaapse polisie se afdreig-taakspan het op inligting gereageer dat dwelms en ander items in ’n tronk ingesmokke gaan word. Kapt. FC van Wyk, ’n polisiewoordvoerder, sê lede het ’n perseel in Bevanstraat (Greenhaven) in Manenberg deursoek en op 385 Mandrax-pille, 10 kg dagga, 5 gram kokaiëne, 10 selfone met batterye en 35 simkaarte afgekom. “Volgens inligting sou die onwettige items na die Voorbrug-tronk ingesmokkel word. ’n Vrou (35) is gearresteer en aangekla vir handel met dwelms.” Sodra sy aangekla word sal sy in die Athlone-landdroshof verskyn.