HULLE sê life begins at 40, maar vir Tina Hlatshwayo begin dit op 49. Sy is nou ’n jaar lank ’n weduwee en het ’n lover wat baie jonger is as sy. Maar hoe gaan haar familie en vriende reageer oor die nuwe groove? Grown Woman is ’n nuwe dramedy wat op 1Magic op 3 Februarie om 21:30 begin. Dit word deur Red Pepper Pictures vervaardig en Linda Sokhulu (Housekeepers, Umkhokha) is Tina. Sterre Ander sterre in die reeks is Bohang Moeko (Ring of Lies, The Queen), Sandile Mahlangu (Isithembiso, Noughts and Crosses), Bahumi Mhlongo (Living the Dream with Somizi, Dream: The Lebo Mathosa Story), Nandi Nyembe (Isibaya, Reyka) en Hlubi Mboya (It’s Complicated). Ná die dood van haar man moet Tina aanpas by haar nuwe lewe met haar twee kinders. Sy was 25 jaar lank getroud en met haar kinders groot, moet sy haar eie geluk soek.