BENDEGEWELD wat voortslepend is het die lewe van nog ’n man gegryp. Die slagoffer, ’n 32-jarige man, is met verskeie skietwonde aan sy kop en lyf aangetref. Volgens sers. Wesley Twigg, polisiewoordvoerder, is die slagoffer deur paramedici op die toneel dood verklaar. Pastoor Charles George van die GPF in Delft sê: “Ons kan nie die nuwe jaar só begin nie. Die moorde stop nie en ons gemeenskap kan nie op so manier heeltyd onstabiel bly nie." Die cops het intussen ’n moordsaak geopen en niemand is nog gearresteer nie. Enige persone met inligting oor die skietvoorval kan die polisie se misdaadtolvrynommer by 08600 10111 skakel. 