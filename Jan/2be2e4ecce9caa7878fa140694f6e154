DIE Suid-Afrikaanse sewesrugbyspan (Blitsbokke) sal dalk sonder een van sy ervare spelers vir die volgende ronde van die World Series moet klaarkom. Selvyn Davids het las van ’n liesbesering en was onbeskikbaar vir die Blitsbokke se Cup quarterfinal van die Hamilton Sevens. Die Blitsbokke is deur Frankryk uitgeskakel en moes met ’n sewende plek algeheel tevrede wees. Argentinië is in Hamilton as kampioen gekroon nadat hy die gasheer, Nieu-Seeland, met 14-12 geklop het. Nieu-Seeland het die vroue-toernooi gewen deur Amerika met 33-7 weg te blaas. Die Blitsbokke travel nou na Australië om in die Sydney Sevens te speel. Maar dit lyk asof daar ’n plaasvervanger vir Davids oorgevlieg sal moet word as mediese ondersoeke wys hy sal nie kan speel nie. Sandile Ngcobo, coach van die Blitsbokke, het oor Davids gesê: “Hy het so hard gewerk om weer fiks te wees. Dit is ongelukkig dat hy sy lies beseer het, maar sulke goed gebeur. Hy is ’n baie waardevolle speler in ons sisteem.” Ngcobo meen swak verdediging het die Blitsbokke in die steek gelaat in Hamilton en daar sal drasties aandag daaraan geskenk moet word voordat hulle eerkomende naweek veld vat in Sydney.