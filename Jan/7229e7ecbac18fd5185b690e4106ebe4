GEORGE. - Hy het teëspoed van alle kante gekry. Mense van die gemeenskap en hul moerige honne wat hom chase. Toe los ’n vermeende kombersdief ’n wheelie bin net daar en vlug. Inwoners is nou nog vies toe hulle binne die wheelie bin die klomp linne, duvets en komberse aantref. Die verdagte wat op vlug geslaan het, het oor ’n heining gejump en toe gaan skuiling soek in ’n shack. Maar met die verdagte se bad luck het honde hom daar uitgesnuffel. Hy was verplig om toe maar weer straat toe te gaan waar hy toe ’n deftige loesing gekry het. Die skelm het later homself losgewurm gekry toe buurtwaglede op patrollie nader gestaan het om te kom kyk wat aangaan. Mense het gesien die klomp linne is van wasgoedlyne af gesteel. Inwoners beweer hulle goed word hier kom steel waar dit in ’n ander gedeelte van die plakkerskamp weer verkoop word. Malusi Limakwe (29), ’n inwoner, sê dis iets waaroor baie mense kla van hul linne wat van die drade af gesteel word. Maar almal skud kop dat hulle nie die verdagte ken nie. ’n Buurwaglid, Sizeka Jubhe, sê mense moet kalm bly en kan nie inklim en begin slaan nie.