NOG ’n lyk is Woensdag in Delft gekry. Die manlike slagoffer is naby ’n dam in die bosse by Eindhoven aangetref. Dit volg op die skokke die vorige dae toe in total vyf uitgebrande lyke van mans Maandag en Dinsdag gekry is. Die vermoede is dat hulle in boendoe-howe vermoor is. In Mitchells Plain is die lyk van ’n 30 jarige man ook Woensdagoggend in Tafelsig ontdek. Sers. Wesley Twigg, polisiewoordvoerder, sê die motief is nog onbekend. Intussen was daar ook ’n 39-jarige man Woensdagaand in Uitsig koelbloedig doodgeskiet. In al die moordsake is die ondersoeke reeds aan die gang.