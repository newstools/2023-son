'N INKOMSTEBELASTING-PRAKTISYN en die eienaar van Superior Accounting Services wat skuldig bevind is weens bedrog, moet R1 miljoen aan die inkomstebelastingdiens (Sars) betaal. Moegamat Shafiek Khan moet die geld voor of op 1 Junie 2023 betaal. Die Bellville-streekhof het Khan ook tot vyf jaar tronkstraf gevonnis wat vir vyf jaar opgeskort is. Dit beteken as hy in die volgende vyf jaar skuldig bevind word weens bedrog, diefstal of die oortreding van die inkomstebelasting-wet, sal hy opgesluit word. Hy is ook twee jaar korrektiewe tronkstraf gevonnis. Khan is gevonnis op vyf klagte van bedrog wat oor vyf jaar gepleeg is. Die 53-jarige het Sars bedrieg deur te sÃª hy het minder as R3,14 miljoen verdien en daardeur R1,6 miljoen te min tax betaal tussen 2004 en 2008.