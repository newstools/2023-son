'N AFRGRYSLIKE treurspel het hom oor die naweek in St. Marks Avenue in Lavender Hill afgespeel. 'n Noodoproep is gemaak, waar die polisie se hulp dringend ingeroep is waar die bewering gemaak is dat 'n seun besig was om sy pa met een of ander voorwerp te kap. Mense het ook spekuleer dat die betrokke verdagte ook die huis met dieselfde voorwerp in die hand,  gekap het. Die vrou wat 'n voice note gelos het sê: "Die outjie suffer van mental issues...". Dit blyk of dit 'n hamer is wat in diue aanval gebruik is. Kapt. FC van Wyk, 'n polisiewoorvoerder, het die gebeure bevestig. Hy sê: "Steenberg-polisie ondersoek 'n saak van moord nadat 'n 53-jarige man in St. Marks Avenue, by Cubin Heights, met 'n hamer aangeval is. "Die slagoffer het fatale gesig- en kop beserings opgedoen." 'n Verdagte (21)- blyk die seun van die slagoffer te wees en is deur die polisie gearresteer. Die gemeenskap op die toneel was bitter ontsteld oor die wrede aanval. Die verdagte sal binnekort in die hof in Wynberg verskyn op 'n klag van moord.