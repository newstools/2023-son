DIE ANC-lid en lid van parlement wat aangekla word weens moord op sy vrou in Noordwes, kry nie bail nie. Sibusiso Kula (34) word daarvan verdink dat hy sy vrou, Jennifer Mohlomi (31), op 27 November 2022 by hul huis in Kanana doodgesteek het. Dinsdag in Orkney se landdroshof het landdros Liesl Esterhuizen in haaar uitspraak van twee ure gesê Kula kan ’n vlugrisiko wees. Sy het haar uitspraak gemaak nadat Kula vroeër gedreig het om sy kinders dood te maak en sy eie lewe te neem. Hy het ook gesê hy het connections in ander lande. “Die aansoeker kon nie sê hy sal nie met bewyse peuter, of getuies beïnvloed of intimideer nie.” - News24 