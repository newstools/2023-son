TERWYL daar spelers is wat glo Engeland het ’n groot fout begaan om Eddie Jones 10 maande voor die 2023 World Cup in Frankryk te pos, voorspel Clive Woodward ’n blink toekoms vir Engeland met Steve Borthwick as coach. Woodward, wat Engeland in 2003 tot World Cup-glorie gelei het, sien uit na ’n tyd wanneer die fokus op die span is en nie op Jones nie. Jones is einde verlede jaar van sy pligte onthef en is met Borthwick (sy voormalige assistent) vervang. “Dit sal ’n groot verandering van die Eddie Jones-era wees, waar al die fokus op die afrigter was en nie op die span nie. Toppunt “Ek hoop die Borthwick-era sal ’n einde bring aan die aaklige retoriek wat Engelse rugby onder Jones begin simboliseer het,” het Woodward in sy Daily Mail-rubriek geskryf. Woodward ken Borthwick goed, nadat hy hom in 2001 vir die eerste keer as slot vir die Rose gekies het. Hy glo dat Engeland onder die nuwe afrigter nie net die Ses Nasies-reeks kan wen nie, maar die toppunt van rugby kan bereik deur die World Cup in Frankryk te wen. “Engeland kan beslis die Ses Nasies én die World Cup wen. Hoe meer ek daaroor dink, hoe meer opgewonde is ek oor Steve Borthwick se aanstelling as hoofafrigter. “Ek het Borthwick in 2001 gekies, en ek was bly hy het gepraat oor sy tyd wat hy onder my gespeel het.”