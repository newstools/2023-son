Liewe Antie Mona DIT is met trane in my oë wat ek aan Antie skryf. Alles is nog so ’n groot skok vir my. Antie, ek het altyd vermoed dat my man nie net oneerlik is nie, maar ook ontrou. Maar ek kon nooit enige bewyse kry nie. Hy het ook gemaak asof ek my dié dinge verbeel en selfs aan mense gesê ek is nie lekker in my kop nie. Mense het toe begin om my te beskinder en bespot, en in my gesig uit te lag. Maar ek het altyd geweet daar skort niks met my verstand nie. En net ná Kersfees het ek uiteindelik die waarheid uitgevind. Antie sien, my man is lief om by my bure uit te hang. Hy en die buurman is drink-buddies. Maar die buurman is iemand wat nie baie kan drink nie, dan is hy dronk en moet hy gaan tiep. Die aand van Boxing Day is my man haastig oor met ’n bottel whiskey. Ek het hom getime en so ’n uur en ’n half later oorgestap. Ek het aan die deur geklop, maar die musiek het hard gespeel en niemand kon my seker hoor nie. Toe loer ek deur die sitkamervenster en sien wat my tot in my diepste wese geskok het. My man het op die couch agteroor gesit met sy jeans afgetrek tot onder sy knieë. My buurvrou, E, wat ook lief is vir suip, was besig om hom af te suig. Ek het hard teen die venster begin kap en toe hulle my sien, was dit asof hulle spierwit in die gesig raak. My man het opgevlieg en wou weghardloop, maar toe pootjie sy eie jeans hom dat hy sy kop oopval teen die dresser. E het ook in haar huis verdwyn. Ek het haar nog nie weer ná Boxing Day gesien nie. Ek het omgestap huis toe en my man het later onder bloed daar aangekom. Hy moes toe hospitaal toe om steke vir die hou teen sy kop te kry. Een van sy vriende moes hom vat. Ek was so kwaad dat ek agterna geskree het ek hoop hy bloei hom vrek. Die oggend toe my man by die huis kom, kom maak hy dan asof ék die verkeerde een in die verhaal is. Antie sal my nie glo nie, maar hy het self vir die mense vertel dat ek hom met ’n pot oor die kop geslaan het. En raai wat? Die mense glo hom weer. Ek is nou so spyt dat ek nie my phone gevat en ’n video gemaak het as bewys nie. Ek het vir my man gesê hy moet uit die huis trek, maar hy weier. E se man is weer so vaak. Toe ek hom vertel van wat ek gesien het, kyk hy net na my soos ’n dom skaap. Antie, ek vermoed dat hierdie maar altyd gebeur het as E se man gaan tiep. Vir hierdie man van my is ek nie meer lus nie. Maar ek kan nie verstaan hoekom die sleg ding nou so taai is vir skei nie. – Anoniem, WhatsApp Antie kan jou nou al sê hoekom hy so taai is: hy is glad nie lus om daai pension van hom met jou te deel nie. As julle binne gemeenskap van goedere getroud is, is jy mos geregtig om die helfte van die besittings, pension funds ingesluit, wat julle oor die jare saam as ’n couple opgebou het. Ek is ook geneig om saam met jou te glo dat hierdie ’n ou ding is wat toe in die festive ontbloot is. Wat jy mos in die donker doen, sal in al die festive-liggies geopenbaar word. Maak nou nie saak of daar nie ’n video is wat jou saak bewys nie, daar skort niks met jou oë nie. Vir lank is jy uitgekryt as iemand wie se kop raas, maar nou weet jy mos die waarheid. Niemand kan jou blameer as jy nie langer getroud wil wees met ’n man wat sy buurman dronk maak sodat hy sy vrou kan opklim nie. Hier sit jy met ’n man wat voor die Vader weet jy het hom dead-spot betrap, maar steeds het hy geen skaamte nie en gaan nog voort om vir jou te lieg. Gaan sien jou lawyer en sit die bal aan die rol sodat jy hierdie ding agter die rug kan kry. Dit gaan nou in ’n stryd ontaard oor wie wat gaan kry, maar aan die einde van die dag is jou grootste geskenk dat hierdie liegbek-hoer-man uit jou lewe sal wees.