DIE Sharks sal môre sonder hulle Springbokvleuel, Makazole Mapimpi, moet klaarkom wanneer die Durbaniete Harlequins in die Heineken Champions Cup-wedstryd aanvat. Mapimpi is vir twee weke geskors nadat hy vir vuilspel uitgewys is. Die vleuel het Maxime Lucu van Bordeaux-Bègles in die gesig gekrap en met sy oog kontak gemaak. Mapimpi is vir twee weke geskors en gaan ook die Sharks se United Rugby Championship-wedstryd teen Edinburgh misloop. Saterdag se wedstryd teen Harlequins skop 15:00 af en word op SuperSport Rugby (211) uitgesaai. Verseker Die Sharks sal dié wedstryd wil wen om ’n guns­tige loting vir die uitkloprondes van die Champions Cup te verseker. Hulle het reeds met seges in hulle vorige wedstryde vir dié kompetisie se uitkloprondes gekwalifiseer en is die enigste SA span wat al van ’n plek verseker is. Die Stormers en Bulls moet die naweek wen om seker te maak hulle kry ook plek in die volgende ronde. Die terugslag van sonder Mapimpi moet klaarkom sal dus nie ’n té groot een vir Neil Powell (coach) wees nie. Die Durbaniete spog ook met baie diepte op vleuel, met Werner Kok en Yaw Penxe wat ook opsies is. Die Sharks het gister teen druktyd nog nie hulle span vir die wedstryd teen Harlequins aangekondig nie. Die verwagting is dat ’n aankondiging vandag gedoen sal word.