STEVE Barker, coach van Stellenbosch, dring aan dat almal by die klub positief gebly het. Dit, ondanks hul benarde posisie in die relegasie-moeras. Barker-hulle is die seisoen regtigwaar ’n skadu van die span van laas seisoen vierde geëindig het. Drie seges van 18 wedstryde tot dusver is juis die rede waarom hulle die tweede laaste posisie beklee. Die gesoute breier is ook lank in die game en ervare genoeg om te weet dit is nie nou nodig om die alarmknoppies te druk nie. Stellies verwelkom Vrydag hul buurspan, Cape Town City, na die Danie Craven-stadion. Dié derby kan weer die beste uit die tuisspan bring om ’n ommeswaai te bewerkstellig. “Ons is hier vir die langtermyn. Dit is ons verantwoordelikheid om onsself uit hierdie situasie te kry. “Dit sal ’n spesiale soort vertonings in die volgende paar wedstryde verg. Spesiale “Die stryd teen Cape Town City Vrydag is regtig massief vir ons. “En ons het die regte reaksie nodig,” het Barker bygevoeg. Volgens Barker gaan dit ’n gesamentlike poging verg van die klub, asook bestuur, om hulle uit hierdie gevaarsone te kry. “Dit gaan oor ons as ’n sokkerklub, om net daardie 5 tot 10% meer uit elke individu te kry, van die CEO tot die kit manager. “Ons speel goed genoeg om steeds die selfvertroue en geloof te hê dat ons uit die situasie sal kan kom.”