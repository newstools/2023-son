DIE polisie in Limpopo ondersoek  ’n saak waar twee mans in ’n voorval van mob justice doodgemaak is. Die voorval het Woensdag in Senoela buite Lephalale gebeur. Hulle word daarvan beskuldig dat hulle die eienaars van ’n buitelandse tuck shop met pepersprei gespuit en toe beroof het. Later die dag het mense in die gemeenskap die verdagtes gaan soek en in ’n village daar naby gekry. Hulle is teruggeneem na die winkel en met klippe doodgegooi. ’n Polisiewoordvoerder, brig. Motlafela Mojapelo, sê die ses verdagtes sal in die hof verskyn. “’n Taktiese gesamentlike operasie is gedoen en die verdagtes is gearresteer. Hulle is tussen 27 en 43 jaar oud.” Die twee wat dood is, is Duncan Mablia (25) en ene Steve wat van Zimbabwe af kom. - Jacaranda FM 