JÜRGEN Klopp, manager van
Liverpool, sê hy sal nie die klub verlaat tensy hy gedwing word nie. Die Duitser het wel geskimp
dat daar veranderinge sal kom by Anfield gedurende die somer. Klopp se kommentaar kom te
midde van ’n reeks teleurstellende uitslae vir die Reds, wat nou negende op die
Premierliga-punteleer is - tien punte weg van ’n top-vier-posisie. “Óf die manager se posisie verander,
óf baie ander dinge verander,” het Klopp gesê. “So, wat my betref sal ek nie
padgee tensy iemand vir my sê om te gaan nie.” Hy het bygevoeg: “So, dit
beteken miskien is daar ’n punt waar ons dinge moet verander. Ons sal sien,
maar dit is iets vir die toekoms. Soos in die somer, maar nie nou nie. “Ek het ruimte en tyd nodig
om daaroor te dink. Ons moet nou begin beter sokker speel.” Klopp het beklemtoon dis
onwaarskynlik dat hy nog signings sal bekom ná die Nederlandse striker Cody
Gakpo, terwyl die midfield-trio van James Milner, Naby Keita en Alex
Oxlade-Chamberlain in die somer sonder kontrak sal wees saam met die
veteran-striker Roberto Firmino.