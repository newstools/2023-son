ADNAAND Robertson, ’n vrugte-smous van die Strand, het Nuwejaarsdag saam met vriende 200 hawelose mense verras deur aan hulle ’n lekker maaltyd te verskaf. Dit is nou al 15 jaar dat Robertson die mense trakteer op ’n bord kos op Nuwejaarsdag. Volgens hom doen hy dit uit die liefde van sy hart om die mense wat op straat woon te laat verstaan daar is mense wat vir hulle omgee. Bedank Vanjaar se menu was lekker skaapkerrie, rys, slaai en gebraaide hoender met ’n lekker punch agterna om die nuwe jaar behoorlik te vier en binne te gaan. Robertson sê die afgelope twee jaar met Covid-19 was die eerste dag van die nuwe jaar maar ’n laagtepunt. Van die mense het ook die aarde verlaat. Robertson het almal bedank wat hom gehelp het en diegene wat ook ’n bydrae gemaak het. Hy hoop om in die toekoms die mense weer te kan vermaak en bederf.