Liewe Antie Mona DIT is nog baie vroeg in die jaar, maar dit lyk of dieselfde ou probleme van laas jaar weer dié jaar wil ontsier. Antie, ek sit opgeskeep met ’n outjie wat maar net nie wil accpet dat dit verby is tussen ons nie. Nadat ek hom soveel kanse gegee het, het ek besef hy gaan nie verander nie en ’n cheating bastard bly. Verlede jaar het ek besluit ek move aan, niks meer van nog ’n kans nie. In November het my hart weer sag geraak vir hom, maar dinge het nie lank gehou nie, want toe Desember aanbreek, toe is hy ’n festive joller wat meer met ander meire uithang as met my. Dit is toe dat ek finaal besluit het ek is klaar met hom. Maar dink Antie die jong het ore? Ek word dag en nag verpes soos wat hy soebat vir nog ’n kans. Ek het hom al gevra of hy ooit kans kry vir werk, die way hoe hy my deur die dag bel. Saans is dit dieselfde ding. Ek moet my phone permy op silent hou soos wat dit aanhoudend lui. Hy bly sê ons is bedoel vir mekaar en dat ek sy trouvrou is. Maar Antie, hoer ’n mens dan rond as iemand jou trouvrou is? Daar loop ook nou stories rond dat hy ’n ander meisie wie ek ken swanger gemaak het, maar hy stry en sê die mense is net jaloers op hom. Ek is egter nie bereid om myself weer op te set vir disappointment nie. Ek wil aanbeweeg. Maar hoe doen ek dit met iemand wat aanhou in my nek blaas en soebat vir nog ’n kans? - Anoniem, WhatsApp Deur hom in die verlede die een ná die ander kans te gee, het jy hom in ’n mate in sy kwaad versterk. Dís hoekom hy steeds vas glo dat hy weer ’n kans om vergifnis by jou staan. Laat jou “nee” hierdie keer asseblief so bly! Jy weet mos nou hierdie is ’n mens wie eenvoudig nie wil verander nie. Hy het ook nie die reg om jou so te teister nie, want jy het die absolute reg om aan te beweeg met jou lewe. So, as hy jou aanhou teister en eenvoudig nie wil aanvaar dat dinge finaal verby is nie, het jy die volste reg om ’n klag van teistering teen hom te lê. Dalk is dit hoeka wat hy net nodig het om finally te besef dat sy bek uit is by jou. Moet dus nie skroom om op die polisie se knoppie te druk nie – veral nie as dit jou die peace gaan bring nie. Alle sterkte! Liewe Antie Mona SOWAT 6 maande gelede het ek ’n meisie ontmoet wat my bene onder my uitgeslaan het. Ek was daardie tyd in ’n verhouding, maar het daai girl afgesê vir dié ene. Dinge was aan die begin lekker. Ons het goed oor die weg gekom en het dieselfde belangstellings in dinge gehad. Antie, die een ding wat ek nooit kon verstaan nie, is dat ek haar nooit by haar huis kon gaan optel of kuier nie. Sy het altyd gesê haar ouers is baie streng en dit het bietjie gekrap, want sy was dan amper 30 jaar oud. Surely kon haar ouers nie aan haar voorskryf wie sy moet date nie. En dis nie dat ek ’n gangster of ’n ding was nie. So vind ek toe uit dis glad nie dat sy by haar ouers bly nie, but met haar eks. Sy sê hulle is uitmekaar, maar bly nog in verskillende slaapkamers. Dít tot hy vir hom ’n ander plek kry. Ek glo nie daai nie. Hoekom kon sy nie eerlik wees met my daaroor nie? Hoekom dit stil hou? Ek het een keer agter haar aangery en gesien waar sy optrek. ’n Man het toe die voordeur vir haar oopgemaak. Dis toe ek haar confront het. Hulle het daai dag mekaar heel cosy gegroet. Hoekom, as hulle dan nie meer saam is nie? Ek het haar al hierdie dinge gevra, toe sê sy ja, ek trust haar nie. Nou maak sy asof ék die verkeerde een in die verhaal is. Ons praat nou al vir 2 weke nie met mekaar nie. Wat dink Antie van hierdie dinge? Sien ek goed wat nie daar is nie? - Anoniem, WhatsApp Nee, jy slaan die spyker op die kop. As dit ’n “onskuldige” living arrangement was, kon sy jou mos daarvan gesê het. En nie net gesê het nie, maar nie ’n issue daarmee gehad het dat jy daar kom kuier. Hoekom kan haar “eks” - dis nou as hy ooit haar eks is soos sy claim - dan nie weet sy het aanbeweeg nie. Tensy hy ook van niks weet en jy eintlik maar die side-dish is. Laat hierdie twee weke van stilte eintlik maar indefinitely geld. Glo vir Antie: jy het nie soveel drama in jou lewe nodig nie. Veral nie waar jy nie die main dish is nie.