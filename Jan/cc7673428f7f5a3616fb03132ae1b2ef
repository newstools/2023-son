NOG ’n week van loadshedding wag op die land.Fase 3 sal Sondagmiddag 16:00 geimplimenteer word tot 05:00 Maandagoggend. Eskom se fase 2 sal gedurende die dag tussen 05:00 en 16:00 geimplimenteer word, met fase 1 wat vanaf Dinsdag daagliks tussen 05:00 en 16:00 toegepas sal word. Fase 4 sal vanaf 16:00 Maandagmiddag tot 05:00 Dinsdagoggend geimplimenteer word. Load shedding sal van Dinsdag daagliks verlaag na fase 3 tot verdere kennis. Volgens die kragreus sal ses opwekkingseenhede hierdie week weer ingebruik geneem word, wat die laer fases toelaat. Die staatsbeheerde-instelling doen ook ’n beroep op die publiek om krag spaarsamig te gebruik. Eskom pleit dat Suid-Afrikaners veral tussen 16:00 en 19:00 krag bespaar, omdat dit kan help om beurtkrag in die aand te verminder. André de Ruyter, Eskom se CEO, voeg by: “Moenie die ketel kook of kosmaak in dié tyd nie. Skakel ook die aircon en fans af. “As al 65 miljoen Suid-Afrikaners hul deel doen, kan dit ’n groot verskil maak." 