AANKLAERS in Kenia het Dinsdag gesê hulle gaan ’n hoofverdagte aankla weens moord op ’n prominente lid van die LGBTQ+-gemeenskap nadat sy liggaam in ’n metaalboks langs die pad gevind is. Edwin Kiprotich Kipruto - meer bekend as Edwin Chiloba - is vroeg in Januarie wreed vermoor. Vriende en menseregtegroepe in Kenia soek nou geregtigheid. Jacktone Odhiambo, ’n vryskutfotograaf, het saam met vier ander verdagtes in die hof in Rift Valley in Eldoret verskyn. Daar is gesê Odhiambo en Chiloba was lovers. “Na ons ondersoek sal vier van die verdagtes nie weens moord aangekla word nie, maar die eerste verdagte Jacktone Odhiambo sal weens moord aangekla word,” het aanklaer Anthony Fedha aan die koerant Daily Nation gesê. Hoofpatoloog Johansen Oduor het vroeër gesê die 25-jarige Chiloba, wat ’n model en fashion designer was, is versmoor. Hy het na die post mortem gesê ’n stuk denim is oor Chiloba se mond en neus vasgemaak en ’n kous is in sy mond ingedruk. Sy liggaam is 40 kilometer buite Eldoret gekry. Daar is eers vermoed die moord is uit haat gedoen omdat Kenia se LGBRQ+-gemeenskap gereeld ge-harass en fisiek aangeval word in ’n grotendeels  konserwatiewe Christelike land. - AFP