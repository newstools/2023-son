'N NUWE Mej. Heelal is gekroon Amerika se R'Bonney Gabriel het Saterdag die kroon by die 71ste Miss Universe-kompetisie gewen. Die geleentheid is in die vroeë oggendure (SA tyd), Sondag in New Orleans, VSA, gehou. Dit is die land se negende Mej. Heelal-titel. In die vrae-ronde van die kompetisie het die 28-jarige, wat ook 'n modeontwerper is, gesê sy beplan om 'n "Transformasieleier" te wees as sy die kroon van Mej. Heelal sou wen. "As 'n baie passievolle ontwerper, wat al 13 jaar naaldwerk doen, gebruik ek mode as 'n wapen om goeie dinge te bereik." Sy het voortgegaan: "In my bedryf sny ek besoedeling uit deur materiaal te herwin wanneer ek my klere maak. Ek gee naaldwerkklasse aan vroue wat mensehandel en gesinsgeweld oorleef het. "En, ek sê dit omdat dit so belangrik is om in ander te belê. Ons moet in ons gemeenskappe belê en jou unieke talent gebruik om 'n verskil te maak." Die nuwe Mej. Heelal glo dat almal iets besonders het, en wanneer ons daardie saadjies in ander mense in ons lewe plant, transformeer ons hulle, en ons gebruik dit om verandering te bring. Dit was blykbaar al wat die paneel beoordelaars wou hoor, want sy is later as die 71ste Mej. Heelal aangewys. The official Miss Universe is… USA???? pic.twitter.com/mBZvNTJN1m Venezuela se Amanda Dudamel en Mej. Dominikaanse Republiek Andreína Martínez, is onderskeidelik die eerste en tweede naaswenners. Suid-Afrika se Ndavi Nokeri was onder die top 16. 