SKOLE in die Wes-Kaap het die afgelope vakansie weer onder vandale en kriminele aktiwiteite deurgeloop. David Maynier, Wes-Kaapse minister van onderwys, sê die departement subsidieer sekuriteit by 439 skole en daar was steeds 48 voorvalle van inbrake of vandalisme by 42 skole. "Dit is 41 voorvalle meer as die vorige einde van die jaar se vakansie. "Goed wat gesteel of beskadig is, is goed in die badkamers, waterpype, waterpompe en watermeters, drain covers, heinings, vensters, deure en rekenaars, IT toerusting, opneemtoestelle, kabels, ligte, elektriese toerusting, tools en toerusting uit kombuise, fietse, tuingereedskap, toiletpapier en swart sakke." Maynier sê heinings, sekuriteitswagte en kameras was nie genoeg om die kriminele te stop wat die kinders se opvoeding saboteer nie. Volgens hom is hulle besig om vas te stel wat die skade is. "Dit is hartseer dat die departement geld wat hy kon gebruik het vir opvoeding, op ander goed moet gebruik." Maynier sê verdagtes is gearresteer en hulle sal die saak dophou. Mense kan verdagte aktiwiteite aanmeld by die polisie, of dadelik die Safe Schools hotline by 0800 45 46 47 skakel.