DIE Muizenberg-polisie steier van die skok ná die moord op een van die stasie se polisiebeamptes Saterdagaand in Khayelitsha. Die Valke ondersoek die omstandighede rondom die voorval, wat gelei het tot die noodlottige messteek van die 37-jarige polisiekaptein. Die oortreder is nog nie in hegtenis geneem nie. Die oorledene was verbonde aan Muizenberg-polisiestasie. Die Wes-Kaapse SAPD-bestuur het sy meegevoel aan die bedroefde familie betuig. Verdere besonderhede oor die oorlede werknemer sal ná besprekinge met sy familie bekend gemaak word.