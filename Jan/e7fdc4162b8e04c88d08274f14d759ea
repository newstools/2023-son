DIE Engelse Champion­ship pacesetter, Burnley, het die signing van Bafana Bafana se striker Lyle Foster van die Belgiese outfit, K.V.C. Westerlo, teen ’n onbekende bedrag voltooi. Foster het ’n ooreenkoms van vier en ’n half jaar by Turf Moor onderteken, het die Clarets Woensdag bevestig. Die 22-jarige striker is die klub se derde signing tot dusver in die Januarie transfer window. Dié produk van die Orlando Pirates Academy, het die skuif as ’n droom wat waar geword het, beskryf. Foster is die tweede Suid-Afrikaanse speler ná Percy Tau wat nou deur die Manchester City-legende, Vincent Kompany, afgerig word. “Ek is baie bly om hier te wees, ek is geseënd en dankbaar vir die geleentheid. Ek kan net nie wag om te begin nie,” het Foster gesê. “Van die oomblik dat ek gehoor het daar belangstelling van Burnley was, was my hart en kop op die klub gerig. “Ek is so bly om nou hier te wees. Dis vir my ’n droom,” het die opgewonde Suid-Afrikaanse speler bygevoeg.