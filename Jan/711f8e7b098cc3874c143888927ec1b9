Liewe Antie Mona EK VRA myself elke dag of dit nog die moeite werd is om met my man getroud te wees. Daar is dae wat ek nie glo dat ek al 15 jaar met dié man uithou nie. Antie, as daar al ooit ’n pyn was om mee getroud te wees, dan is dit V, my man. V kla oor alles, Antie. Aan die begin het ek gedink dis iets waaraan ek gewoond sal kan raak, maar ek kan nie. Hy kla oor sy koffie, die kos, die weer, die klere wat ek vir hom stryk, die seks wat hy kry, ons bure, ons bure se honde, die mense wat oorkant ons bly, die mense in ons kerk ... oe Antie, ek kan aan en aan gaan. Daar is nie ’n ding onder die son waaroor hy nie kla nie. Einde verlede jaar het ek besef dat ons nooit eintlik ’n gesprek het waarin hy nie oor iets kla nie. Antie, ek besef dat daar dinge in die lewe is wat ’n mens kan omkrap, maar alles kan mos nie net doom en gloom wees nie. Ek kan nie meer nie. Die Vader weet, ek wil ná werk nie eens meer huis toe gaan nie want ek raak sommer depressief as ek die huis instap en hom sien. Dan groet hy nie eens nie en begin sommer met ’n gekla. Is dit nou iets waarmee ek tot my sterfdag tevrede sal moet wees? — Moeg vir Klakous, Whats­App Ja-nee wat, sulke klakouse kan ’n mens nogal uitput. Veral as daar ’n balans in die lewe behoort te wees. Maar weet jy, kla is soos enige ander bad habit. Mense raak so gewoond kla dat hulle nie eens meer agterkom dat dit al is wat hulle doen nie. Hier sal jy dus heel subtle te werk moet gaan om hom so ’n bietjie van topic te kry. Ongelukkig is daar nie veel topics op aarde waarin hy nie rede sal vind om te kla nie. Nee, genade, dié kan omtrent ’n mission wees. As jy nie daarin slaag om hom ’n bietjie minder te laat kla nie, koop dan maar vir jou ’n groot paar earphones waar jy die volume lekker oop kan draai en maar na jou songs luister. Liewe Antie Mona EK WEET nie wat om met my kinders se pa te doen nie. Krismis het hy nie eens vir hulle ’n vyfsent gegee nie en hier begin die skole weer een van die dae. Toe ek hom nou die dag raakloop en oor die kinders se skoolklere vra, vertel hy vir my ek kan mos lekker my nuwe outjie vra om sy kinders te sponsor. Antie, ek en hy het meer as ’n jaar gelede opgebreek en van daai tyd af is hy so spiteful. Hy was lief vir sy kinders en het altyd tyd met hulle ge­spend. Maar noudat ek iemand anders in my lewe het, het hy baie verander en spend nie eens meer tyd met sy kinders nie. Die kinders vra nie eens meer wanneer hy hulle gaan kom haal nie, want hy belowe net, maar steek nooit uit nie. Ek raak nou moeg vir sy dinge, want my outjie is mos nie responsible vir sy kinders nie. Wat dink Antie? Hoe kan ek hom vasvat en aan sy pligte remind? —’n Ma, WhatsApp Die einde van julle verhouding het nie die einde van sy verantwoordelikhede beteken nie. Hy is wetlik steeds verplig om na julle kinders se behoeftes om te sien. ’n Pa wat oor die festive in ’n posisie was om sy kinders te spoil maar dit uit spiteful-geid nie wou doen nie, is ’n ander soort sleg. Dit is nie julle kinders se skuld dat dinge tussen julle nie uitgewerk het nie, maar dit wys net hoe immature daardie siel nog maar is. Antie kry die impression dat hy anyway vir die kinders maar betaal het soos wat hy lus was, sonder enige formal agreement wat deur die kinderhof ge-rubberstamp wis. Gaan dus na jou naaste hof, liefie, en gee daardie man aan vir non-support. Laat hy maar nog ’n ent kwater word vir jou, maar ’n beslissing deur die maintenance court sal hom verplig om na sy kinders om te sien. Dit is ’n process wat onnodig lank kan drag, maar op die ou einde sal dit baie beslis die moeite werd wees. Moenie langer talm nie. Doen dit vir jou kinders, al sê hy ook wat.