NÓG drie fabulous divas, wat hope drama na die kassie gaan bring, en ons kan nie wag nie! Showmax skop die nuwe jaar af met die terugkeer van The Real House-wives of Durban, wat op 1 Februarie 2023 bekendgestel word. In seisoen 3 is daar drie nuwe huisvroue wat al die klas, glans, sass en drama sal bring. Die eThekwini-koninginne Maria Valaskatzis, Mbali Ngiba en Slindile Wendy Ndlovu is die nuwe toevoegings. Hulle sluit aan Annie Mthembu, Jojo Robinson, Nonku Williams en Sorisha Naidoo. Maria is ’n televisie-aanbieder, vervaardiger en skrywer. Sy is die direkteur van die media- en kommunikasie-agentskap MV Consulting en is die mede-eienaar van Katz Media. Slindile is ’n menslike hulpbron-konsultant, met ondervinding in event planning en interior ontwerp. Sy is die stigter van Mawesi Consulting. Mbali is ’n musikant, aktrise en die medestigter van African Centric Designs. Met die gewildheid van The Real House-wives van Durban hoop die nuwe toevoegings hul teenwoordigheid in die program sal nie net vir hulle nuwe geleenthede bied nie, maar ook met hul persoonlike groei help. Hulle wil ook graag vroue inspireer wat die program kyk. Mbali sê: “Ek het by Seisoen 3 aangesluit aangesien dit vir my soos ’n wonderlike geleentheid gevoel het om deel te wees van so ’n suksesvolle franchise onder sulke wonderlike vroue. Toe ek Seisoen 1 en 2 gekyk het, kon ek nie die gevoel afskud dat ek ook groot waarde as ’n rolverdelingslid sou toevoeg nie. So, toe hulle my nader, het ek ingestem.” Ek gaan nogal Jacob Zuma se eks-verloofde en baby momma, La Conco, mis. Daai vrou het die beste clapbacks gehad en sy was goed vir reality TV. Kom ons hoop maar die nuwe huisvroue is net so goed vir reality TV.