ONDANKS sy span se nederlaag in die One Day Cup Final glo Salieg Nackerdien sy span kan nog sukses in die 4Day Series behaal. Terwyl Nackerdien, coach van die Westelike Provinsie se krieketspan, ’n verdiende blaaskans geniet, kyk hy terug op die eerste helfte van die seisoen met ’n smile. Ofskoon sy span in die eindstryd van die One Day Cup teen die Lions vasgeval het, was dit ’n titsel van soet en suur. “Alhoewel ons meer as 300 lopies moes jaag, dink ek ons was nog in die wedloop teen die einde. Punteleer “Maar dit is wat my jong span so besonder maak. Dit is waarom ek so trots op hulle is, want as ons dít kon vermag het, kan ons net verbeter,” sê Nackerdien. Die WP staan nou sterk in die wedloop om die meerdaagse reeks en is tans die tweede plek op die punteleer met 65,18 punte. Die Warriors is bo-aan die punteleer met 67,3, met die Lions en die Titans op 63,52. “In ’n stadium sal ons nog die gebruik van al ons spelers hê wat in die One Day Cup gespeel het. Dit is ’n baie goeie groep spelers ons saamgestel het. “Daar is talle jong spelers in die groep wat ook hul merk gemaak het. Ons sal ook vir Kyle Verreynne terug kry wat ’n reuse-aanwins sal wees,” voeg hy by. Dragons Die meerdaagse reeks word op 12 Februarie hervat met die WP wat Dolphins in Durban die stryd sal aansê. Die Boland Rocks kom dan teen die North West Dragons in Potchefstroom te staan.