ONTHOU die naam Paula Kammies! Want dié naam gaan julle in die toekoms nog baie van hoor. Dié talentvolle Gqom artist (17) van Ravens­mead is sommer vol vuur en positief dat sy sommer nog hoër hoogtes gaan bereik in die Suid-Afrikaanse musiekbedryf. Haar regte naam is eintlik Paula Hannie, maar sy gebruik die stage-naam Paula Kammies en sy val ook onder record label Rejx. Kammies skryf haar eie liedjies en haar manager, Jayton February, create die beats. Sy is versatile en doen onder meer Gqom, Amapiano en R&B. Fondasie Sy is nou eers ’n jaar in die professionele musiekbedryf, maar spog al met drie singles: “Money” saam met Kiisto Cpt en Washa Kingboys, “Funa Wena” en “Coloured Goose” met ATG. Dan het sy ook ’n EP (Extended Play)-album met vyf songs op genaamd Beyond Love. Hierop is ’n mix van Amapiano, Gqom en R&B. “My familie is baie kerklik en dis daar waar die fondasie gelê is vir my liefde vir musiek,” gaan Kammies voort. “Ons het ’n familiekoor gehad, genaamd die Van Neel-koor, en ons het altyd in die kerk gesing. Ek was toe net ses jaar oud. “Laas jaar het ek besluit om tot die professionele musiekbedryf toe te tree.” Paula is vanjaar in matriek by Ravensmead Hoërskool, is onderhoofdogter en behoort selfs aan die skool se beheerliggaam. Sy behoort ook aan die skool se music band. Sy het al by vele feeste opgetree en het al skouers geskuur met bekende name soos Princess Davids, BRKie en Lee the Drummer. Sy kan gevind word op YouTube, Facebook, TikTok en Instagram. Bepaal Laastens deel Kammies ’n goue gedagte: “Moet nooit dat jou omstandighede jou agterhou om jou drome na te jaag nie. “Laat jou omstandighede jou toekoms bepaal. As ek dit kan doen, dan kan jy ook.” Boek haar gerus deur Jayton by 081 214 8788 of entertainmentrejx@gmail.com