DIE regering oorweeg dit om load shedding tot ramptoestand te verklaar. Pres. Cyril Ramaphosa het Maandag die ANC se lekgotla afgesluit deur te sê die regering gaan kyk na die regsraamwerk oor hoe 'n ramptoetstand geïmplementeer kan word om die kragkrisis op te los. Die kwessie gaan nou by die kabinet se lekgotla bespreek word, om binnekort geïmplementeer te word. Verskeie opposisieleiers, sake-ondernemings, vakbonde en ander sektore het in die verlede al gevra dat 'n 'state of disaster' soortgelyk as met die Covid-19-pandemie, verklaar moet word. Die regerende party is dit nou eens dat die krisis behoorlik gepak moet word. Die ANC is dit eens dat dit gouer as die twee jaar timeframe moet wees wat Eskom verlede week gekommunikeer het.