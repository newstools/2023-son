DIE hele land sal volgende maand die release van die Springbok-kaptein, Siyamthanda Kolisi, se eerste dokumentêr, Rise, op TV kan kyk. Dit sal die video-weergawe van sy outobiografiese boek wees. Die trailer is onlangs deur die sportuitsaaier SuperSport uitgereik en beloof om baie persepsies te verander, terwyl dit ’n reeks onderwerpe na aan Siya se hart raak. In 2021 is die Springbokkaptein se outobiografie, Rise, gepubliseer. In die boek word sy lewensverhaal vertel van die tyd toe hy in die township Zwide in die Oos-Kaap grootgeword het. Dit is ’n plek waar mense min of geen geleenthede het nie. Siya moes baie keer honger gaan slaap omdat daar niks was om te eet nie. Later het sport sy ontvlugting geword en vandag is hy een van die wêreld se invloedrykste figure. Eerlik Terwyl “Rise” die Engelse vertaling is van sy oorlede ma se naam, Phakama, is dit ook ’n sterk boodskap dat ’n mens teëspoed kan oorkom, maak nie saak hoe swaar dinge raak nie. Kolisi sê hy wou so “eerlik” moontlik wees wanneer hy sy storie op sy manier vertel. “Ek wou Suid-Afrika ten toon stel omdat dit so ’n pragtige land is, maar ek wou ook vir kykers wys hoe die township lyk en hoe meer mense in hierdie gebiede moet kom belê. “Vir my is van my beste herinneringe uit die township, en dit is die mense in my gemeenskap wat my elke dag motiveer. “Ek het nou die platform om hopelik die stories van daardie kinders wat in soortgelyke omstandighede grootword, te kan verander. Maar terselfdertyd is die grootste ding vir my om die mindsets te verander terwyl hulle nog in moeilike omstandighede leef.” Rise: The Siya Kolisi Story word op 26 Februarie op DStv in Suid-Afrika gewys.