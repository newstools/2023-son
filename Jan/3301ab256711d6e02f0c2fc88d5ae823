’N LID van die gemeenskap het Maandagaand ’n gru-ontdekking gemaak toe hy op die liggame van twee mans en drie karkasse van beeste op ’n dumping site afgekom het. Kol. Donald Mdhluli, ’n polisiewoordvoerder, sê die ontdekking op die site is in Casteel naby Bushbuckridge in Mpumalanga gedoen. “Langs die oorledenes het drie karkasse van beeste gelê. Die polisie is in die proses om hulle families te soek sodat die mans uitgeken kan word. Die motief vir die moorde is onbekend.” Die polisie soek ook na die eienaars van die beeste. - News24