’N JONG vrou van Pretoria, wat in 'n call centre werk, is die wenner van Dinsdagaand se PowerBall van R72 miljoen. Die 28-jarige is die jongste multi-miljoenêr van die nasionale loterye. Sy sê klaar sy oorweeg dit om af te tree. Sy het by die versekeringsbedryf deur ’n leerlingskapprogram in 2013 begin werk en wou nog altyd die regswêreld betree. Toe sy uitgevra is oor haar planne het sy gesê sy gaan haar lewenstyl opgradeer en haar en haar familie treat vir 'n "soft life. “Ek gaan beslis ’n kar koop wat meer gaan pas by my nuwe lewe, asook ’n huis vir my en my familie. Ek sien ook uit na 'n fancy lifestyle,” sê sy. “Ons wou nog altyd na Frankryk en ander Europese lande as ’n familie gereis het,” het sy bygevoeg. 