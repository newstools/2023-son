EDDIE Howe, manager van die sokkerklub Newcastle United, weet sy spelers kan nie Dinsdag hul kanse verspeel in ’n groot Engelse Premierliga-wedstryd nie. Die Magpies travel na Londen om die voorloper, Arsenal, in die Emirates Stadium te pak. Dié is potensieel Newcastle se grootste wedstryd nóg vir die liga-seisoen, en een waarin hulle kwaai stem dik kan maak as volwaardige aanspraakmakers op die titel. Howe se span is onoorwonne in hul laaste sewe wedstryde, maar die afgelope naweek se gelykop uitslag teen Leeds United het nie goed afgegaan nie. Veral nie met die Magpies wat hul vorige ses games almal gewen het nie. Arsenal is self onoorwonne in sy laaste 10 wedstryde, met Mikel Arteta (manager) se troepe wat oor die naweek gewys het hulle is die real deal. Buiteperd Die enigste wedstryd wat die Gunners verloor het was op 4 September toe Manchester United hulle op Old Trafford met 3-1 weggeblaas het. Oor dié tydperk het Newcastle, wat ook nou deur geldryke oliebase besit word, ook na vore getree as ’n buiteperd vir die liga-kroon. Die Magpies het egter met die draw teen Leeds loop uitmis op die tweede plek op die punteleer. Veral nadat Manchester City teen Everton gelykop gespeel het. Howe het gese: “Dit was een van daai dae vir ons. Ons het genoeg kanse geskep om gemaklik te wen, maar die bal wou net nie ingaan nie. “Reg vanaf die begin af het ons goeie oomblikke gehad, maar jy moet dan daai kanse vat.” Dinsdag se wedstryd tussen Arsenal en Newcastle skop 21:45 af en word op SuperSport Premier League (203) uitgesaai. DINSDAG SE FIXTURES