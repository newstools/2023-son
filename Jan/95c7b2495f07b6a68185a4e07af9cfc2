’N VERDAGTE word in Mosselbaai aangehou nadat ’n tiener Saterdag op ’n plaas naby Groot-Brakrivier in die Wes-Kaap verkrag en vermoor is. Die 16-jarige meisie se lyk is deur haar 20-jarige suster agter ’n watertenk op die plaas gekry. Die meisie, wat oospronklik van Oudtshoorn af kom, het by vriende van haar ouers gebly en is sedert November daar.S y het nie skool gegaan nie en het ’n paartie op die plaas bygewoon. ’n Polisiewoordvoerder, sers. Laurianne Botha, sê die verdagte (30) wat aangehou word, was glo ook by die paartie. Hy sal aangekla word van moord en verkragting.Die slagoffer se naam is nog nie bekend gemaak nie. - AlgoaFM