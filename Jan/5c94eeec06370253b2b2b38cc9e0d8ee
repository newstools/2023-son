FASES 5 en 6 van load-shedding is 'n ramp wat nie geduld kan word nie en Eskom moet die bul by die horings pak. Dis die mening van die parlement se openbare ondernemingskomitee. Die komitee wil onder meer hê Eskom moet deal met load-shedding en dit verlaag tot ten minste fase een of twee. Khaya Magaxa, voorsitter van die oorsigkomitee, soek ook 'n briefing deur Eskom-bestuur oor wat doen hulle om die ligte aan te hou. Magaxa soek ook 'n update oor André de Ruyter se plaasvervanger as CEO. EWN berig dat die komitee volgende week besoek sal aflê aan Eskom se hoofkantoor, Megawatt Park, opsoek na antwoorde oor wat gedoen word oor die krisis. Ghaleb Cachalia van die DA vra dat die komitee ook deur Eskom details gegee word oor opwekkingskapasiteit en dieselvoorraad. Magaxa sê hulle sal vrae aan Eskom stel om dringend aandag te gee aan load-shedding. "Deal met load-shedding of verminder dit na fase een of twee. As dit verby fase twee; drie of vier gaan, is dit 'n ramp wat ons nie kan duld nie. Niemand kan selfs fase een aanvaar nie."