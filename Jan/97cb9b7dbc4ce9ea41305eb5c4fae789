DIT was nogal ’n interessante week vir die aktrise en fashion designer Enhle Mbali, en nou lyk dit of haar vervreemde man, Black Coffee, glo alles op die lappe gaan bring. Enhle het ons mos destyds belowe dat sy die beans gaan spill oor wat regtig in haar huwelik met die bekende DJ gebeur het, maar nou lyk dit asof hy haar gaan voorspring. Ná gerugte gaan DJ Black Coffee glo op die gewilde YouTuber MacG en Sol Phenduka se program Podcast and Chill, sy bek rek. Hy het glo self na Sol uitgereik om te vra vir ’n onderhoud om sy storie aan die Chillers te vertel. Dit kom ná stories dat Enhle glo in ’n getroude vrou se slaai gekrap het. In ’n reeks audio clips wat gedeel word deur Valentino Bango, kan Enhle gehoor word waar sy bevestig, dat sy met Valentino se man jol. Daar kan ook duidelik gehoor word waar Valentino probeer om uitsluitsel te kry of Enhle oop is vir ’n troue van veelwywery tydens hulle verhouding, en of Enhle en Justice onbeskermde seks gehad het. Sy ontken dit. Valentino Bango sê sy wil nie isthembu (poligamie) hê nie. “Ek het vir hom gesê ek wil nie isthembu hê nie. “Ek gaan nie my mind verander nie.” Enhle het ook nog glad nie op die audio wat uitgelek het, gereageer nie. Die Grammy-bekroonde DJ Black Coffee’ is nogal taamlik gretig om die onderhoud te doen, want hy het getwiet: “Gereed om saam die gents te kom ontspan,” het hy getwiet en MacG en Sol Phenduka daarin ge-tag.