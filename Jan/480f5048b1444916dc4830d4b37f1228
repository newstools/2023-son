TOE sit almal gisteraand “Lonely” in Saint Lounge en wag tevergeefs op Akon. Daar sit Saint nou met eier op die gesig toe die Senegalese-Amerikaanse sanger Akon nie uitgestiek het om in die berugte Kaapse club op te tree nie. En dit nadat ons byna miljoene moes opdok om die internasionale ster te sien. Ons het julle moes gister vertel dit kos R1 miljoen om die “Smack That”-sanger te sien en die goedkoopste tafel was R5 000. Dit is nou hoeveel jy op daardie aand moet spend as jy nou om daardie tafels wil sit. Akon sou na verwagting vir drie aande by Saint optree, maar hy was ’n no show. Dit het eers Woensdagaand op sosiale media gegons dat hy nie Dinsdagaand uitgestiek het nie en later het Saint Lounge maar self ’n verklaring uitgereik waarin hy bevestig het dat Akon nie daar was nie. “Ons wil graag die no show van Akon aanspreek. “Ons is deur ’n verteenwoordiger van Akon genader met die geleentheid om hom te book. Ná verskeie vergaderings, het ons op ’n bedrag ooreengekom en ons het die volle bedrag oorbetaal volgens die ooreenkoms. “Ons het nou besef daar is ’n kwessie en ons probeer steeds uitvind wat die feite rondom die kwessie is tussen die verteenwoordigers en die bestuurspan wat veroorsaak het dat Akon nie die ooreenkoms nagekom het nie.” Intussen was daar videos aanlyn wat gewys het hoe leeg Saint Lounge was. Die club het ook benadruk dat Akon nooit weer daar ge-book sou word nie, want dié club is glo ’n reputable plek wat nog altyd sy patrons se verwagtinge oortref het. Haai nee, julle, hoe het Saint Lounge dan só gekom?!