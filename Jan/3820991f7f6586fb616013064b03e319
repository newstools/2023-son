'N VOORMALIGE vakadviseer is skuldig bevind dat hy 'n sesjarige meisie verkrag het. Hy het Vrydag sy middelvinger in die hof gewys. 'n Woordvoerder van die nasionale vervolginggesag (NPA), Luxolo Tyali, sÃª die NPA gaan vra dat die 58-jarige Louis Pepping lewenslank tronk toe gestuur word. Die saak word in die hooggeregshof in Mthatha aangehoor. Volgens die NPA het regter Mvuzo Notyesi bevind die staat het sy saak bewys. Die hof het gehoor hoe die meisie op 1 September 2019 gestuur is om chips te gaan koop by 'n spaza shop naby haar huis in Ngobozana in die distrik van Lusikisiki. Toe sy nie terugkeer nie, het mense haar gaan soek. Sy is gevind en "haar private dele het gebloei". Volgens Tyali het die kind haar ouma en lede van die gemeenskap na Pepping se huis gevat nadat sy hom uitgeken het as die persoon wat haar van die straat af gevat en verkrag het. - AlgoaFM