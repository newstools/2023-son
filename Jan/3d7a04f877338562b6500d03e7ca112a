DIE eienaar van 'n security firm is gearresteer nadat gekaapte voertuie, wat Dinsdag in 'n mislukte transitorooftog gebruik is, in sy besit gevind is. Kapt. Lloyd Ramovha, 'n woordvoerder van die Valke, sÃª daar was Donderdag by 'n adres in Vanderbijlpark toegeslaan waar twee van die voertuie, 'n wit Audi A3 en 'n blou Hyundai Tucson, gekonfiskeer is. Ses vuurwapens, sowel as bulletproof vests en security jackets is ook gekry, waarna die 45-jarige man gearresteer is. Die mislukte transitorooftog het naby Boipatong in Gauteng plaasgevind. 'n Pantservoertuig het in Frikkie Meyer-straat gery toe dit van agter deur 'n grys Mercedes-Benz gestamp is. Die driver van die pantservoertuig het van die pad gery, waarna skote daarop geskiet is. 'n Groep gewapende verdagtes het die trok omring en die wagte beveel om uit te klim. Die wagte is ontwapen en die verdagtes het probeer om die voertuig op te blaas, maar was onsuksesvol. Hulle het daarna gevlug. - News24 