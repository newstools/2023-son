DIE Provinsiale Kommissaris van die Wes-Kaap, luitenant-generaal Thembisile Patekile, het sy belofte nagekom deur te verseker dat meer operasies uitgevoer word om te verseker dat meer polisiesigbaarheid op die grond in gemeenskappe is. Op Vrydag, 13 Januarie 2023, het verskeie SAPD-eenhede saam met die departement van binnelandse sake en die Stad Kaapstad, se wetstoepassingsagentskappe, 'n geïntegreerde operasie in die Mfuleni-polisiëringsgebied uitgevoer. Magte is ontplooi wat gefokus het op drankoperasies, dwelms, deursoeking van voertuie, onwettige vuurwapens, ongedokumenteerde persone, en sigbaarheid in die gebied. In hierdie tyd is verskeie deursoekingslasbriewe, padblokkades en voetpatrollies uitgevoer en tydens die operasie is altesaam 65 verdagtes in hegtenis geneem op aanklagte wat verband hou met vuurwapens, dwelms, gesteelde eiendom, ongedokumenteerde persone en die handel in drank sonder 'n lisensie. Altesaam 468 verkeersboetes ter waarde van R299 000.00 is aan ongelisensieerde bestuurders, en voertuie wat nie padwaardig is nie, opgelê. Hulle is in hegtenis geneem en sal Maandag, 16 Januarie 2023 hul onderskeie hofverskynings in die Blue Downs-landdroshof maak.