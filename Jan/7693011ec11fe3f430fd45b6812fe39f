COPS ondersoek ’n driedubbele moord ná ’n skietery Sondag in Gugulethu. Drie mans tussen die ouderdomme van 28 en 30 jaar, is tydens ’n drive-by-shooting koelbloedig doodgeskiet. Hulle het omstreeks 17:50 by die NY6-winkelsentrum gestop, toe daar op hul motor geskiet is. Verdagtes het daarna in ’n onbekende motor van die toneel gevlug. Verskeie skote is op die motor gevuur en twee insittendes is noodlottig gewond. Die derde insittende is hospitaal toe, waar hy later aan sy wonde beswyk het. Die motief vir die moorde is nog onbekend en die provinsiale speurders is besig om leidrade op te volg. Reagen Allen, minister van gemeenskapsveiligheid, het ’n beroep op die polisie gedoen om die skuldiges so gou moontlik vas te trek. Moordsyfer Allen sê: “Die skietery kom skaars ’n week ná daar ook ’n mass shooting in die area was. “Die polisie se intelligensie moet opgeskerp word, om soortgelyke voorvalle te verhoed.” Volgens Allen bewys statistieke dat die area waar die moorde plaasgevind het, het die moordsyfer afgeneem. Hy beweer gedurende die tweede kwartaal van Julie tot September 2022 van die 2022/’23-boekjaar, het die moorde met 16% afgeneem. Hy skryf die afname toe aan teenwoordigheid van die metro-cops in die area, wat gereeld die daar patrolleer. “Ons kan nie toelaat dat Gugulethu weer in ’n slagveld verander nie,” het Allen bygevoeg.