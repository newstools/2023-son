DIE Stormers het Sondag ’n duur prys betaal vir hulle Champions Cup-oorwinning oor London Irish. Die Kapenaars het vier drieë gedruk om ’n bonuspunt-sege van 28-14 oor London Irish in die Brentford Community Stadium te behaal. Die coach John Dobson het ná die game op ’n aanlyn konferensie laat blyk dat sy ster-losskakel, Manie Libbok, harsingskudding opgedoen het. Libbok het ’n hou teen die kop gekry. Dit het tot een van die twee rooi kaarte vir die gasheer gelei. “Ja, Manie het ’n aaklige hou teen sy kop gekry. Hy het nie eens vir ’n HIA (head injury assessment) gegaan nie. Dit is gevaarlik en was beslis ’n rooi kaart. Hy sal waarskynlik ’n rukkie buite aksie wees. Dit is tough om ’n Springbok-losskakel weens ’n kopbesering te verloor,” het ’n bekommerde Dobson gesê. Benewens die rooi kaarte — een in elke helfte — wat die game vir die tuisspan ontsier het, is albei spanne ook met geel kaarte gestraf. “Dit het in die eerste helfte soos ’n goeie game gelyk met die spanne wat goed teen mekaar opgeweeg het,” het Dobson gesê. “Die twee rooi kaarte het beslis die gang van die wedstryd bepaal. Dit is iets wat dikwels gebeur wanneer kaarte uitgedeel word. Met die getalle wat verminder is, het die hele game van prentjie verander.” Die tweede helfte was frustrerende, aangesien die Storm­ers die situasie nie tot hulle voordeel uitgebuit het nie. Met 13 spelers op die veld het te veel van die Stormers se spelers weggevoer geraak en nie by hulle strukture gehou nie. “Ja, ek dink ons was regtig baie swak, veral in die tweede helfte. London Irish het balbesit behou, ons onder druk geplaas en ons het foute begin maak. “Dit was nie die produk wat ons graag wou hê om rugby as ’n sport te laat groei nie. Onvermoë “Ons sal egter die uitslag enige dag van die week vat, want London Irish is regtig ’n baie goeie span.” Die Stormers se onvermoë om by hulle strukture te hou is iets waaraan Dobson en sy afrigtingspan sal moet werk vir Vrydagaand. Dit is wanneer die Franse klubspan Clermont die Moederstad vir ’n Champions Cup-kragmeting besoek. London Irish - Drieë: strafdrie, Fischetti Danilo, doelskop: Rory Jennings. Stormers - Drieë: strafdrie, Ruhan Nel, Suleiman Hartzenberg, Angelo Davids, doelskoppe: Sacha Feinberg-Mngomezulu (3).