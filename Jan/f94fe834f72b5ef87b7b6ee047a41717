ALGOA Park-speurders doen 'n geregtelike doodsondersoek nadat een man noodlottige beserings opgedoen het en 'n ander in 'n kritieke toestand gelaat is. Daar word gesê dat die twee mans, wie se identiteit nie bekend gemaak is nie, Vrydag 13 Januarie besig was om een van die hoof rioolafvoerpype in Missionvale te unblock. Verder word berig dat die verstopping omstreeks 2-uur dieselfde middag opgeklaar is en water het weer in die drein begin vloei. Oomblikke later het 'n sterk suiging albei werkers in die pyp onder die water ingetrek. Reddingswerkers van die SAPD en die brandweer het daarin geslaag om albei slagoffers te red en is hospitaal toe geneem. Gedurende die vroeë oggendure Saterdagoggend, 14 Januarie, is een persoon van ongeveer 23-jaar oud, oorlede. Die ander een is nog in die hospitaal. Die naasbestaandes van die oorledene moet nog in kennis gestel word.