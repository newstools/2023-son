DIE Nasional Sea Rescue Institue (NSRI) waarsku swemmers en mense wat visvang van die strand of rotse af, dat hooggety van nou af begin inkom. 'n Woordvoerder van die NSRI Craig Lambinon, sê die hooggety sal van nou af hoër wees as normaal en laag gety sal laer wees as gewoonlik tot die hoogtepunt van volmaan springgety op Vrydag 6 Januarie. "Kommer bestaan dat swemmers en hengelaars nie bewus is van volmaan (en nuwe maan) se springgetye nie en mense kan onverhoeds betrap word. Sleurstrome is sterker wanneer dit springgety is. "Ons vra mense wat gaan swem en hengelaars wat van die kant af visvang, om ekstra versigtig te wees. "Swem net op plekke waar lewensredders aan diens is waar die geel en rooi vlae is."