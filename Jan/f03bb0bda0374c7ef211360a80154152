DIE Pretoria Capitals het Donderdag hul veldtog in die SA20-reeks op St George’s Park in Gqeberha met ’n sege van 23 lopies oor die Sunrisers Eastern Cape begin. Die Sunrisers kon net 170/5 in 20 beurte bereik nadat hulle die besoekers ingestuur het om eerste en toe tot 193/6 beperk het. Nadat die Capitals drie paaltjies in die powerplay vir 45 net lopies verloor het, het die Engelsman Phil Salt die besoekers kolfbeurt vasgeskop en rigting gegee met ’n skitter beurt van 77 lopies van 47 balle. Salt het regdeur die beurt gekolf en het in vier noemenswaardige vennootskappe gedeel. Salt en sy Engelse landgenoot Will Jacks (6) het die beurt vir die besoekers geopen nadat hulle ingestuur is om te kolf. Maar dit was Salt en Theunis de Bruyn (19) wat bestendigheid aan die beurt gebring het met ’n vennootskap van 31 om die vierde paaltjie. Toe volg Salt en Senuran Muthusamy (13) se 35 om die vierde paaltjie. Dit was egter die Nieu-Seelander, James Neesham (37, van 28 balle), en Salt het met hul vennootskap van 77 om die sesde paaltjie die Captials in ’n gunstige posisie geplaas. Waarna die warrelwind 36 tussen Salt en sy kaptein Wayne Parnell (36*van 9 balle 3x6) die Capitals se 193/6 tot ’n einde gebring het. Vir die Capitals het Anrich Nortje 2/18 en Parnell 1/38 geneem. Ottniel Baartman was met 2/45 die tuisspan se beste bouler.