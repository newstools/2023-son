DAAR beloof om vanjaar weer ’n mengelmoes vir oud en jonk op Oudtshoorn te wees by die KKNK. ’n Vrou se hare is haar kroon, en in die digters Veronique Jephtas en Lynthia Julius se drama, My kroon se krank, raak drie karakters die onderwerp van natural hair aan. Jantjies and the Pearls is weer die drama-komedie van Mikayla Joy Brown, oor die gedwonge verskuiwing van Distrik-Ses. Dit volg die Jantjies-gesin wat desperaat is om ’n plan te kry teen die groot ontwrigting. Die komediante Alfred Adrian, Rob van Vuuren en Alan Committie, gaan die lagspiere laat werk, terwyl Tollie Parton ook in die Volstruis-dorp gaan wees. Van die ander shows sluit in Antoinette Kellermann, in die eenvroustuk Teen wil en dank, Lizz Meiring in Van die rak af en Sandra Prinsloo is terug met haar bekroonde, Die Moeder. Die legendariese Brumilda van Rensburg en Dawid Minnaar is saam met Rolanda Marais en Carla Smith te sien in Mirakel. Ander bekendes wat by KKNK op die planke te sien is, is Vinette Ebrahim, Christo Davids, Early B, Spoegwolf en Dean Balie. Jy wil ook nie Nataniël se konsert op Paassondag met agt musikante mis nie. Daar is vanjaar ook weer die gesprek-reeks, visuele kunste en feesmark. Die volledige feesprogram is vanaf 24 Januarie op die KKNK website beskikbaar.