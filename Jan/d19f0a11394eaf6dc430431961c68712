’N 29-jarige man is in die Maluti-streekhof in die Oos-Kaap lewenslank tronk toe gestuur weens moord op sy girlfriend. ’n Polisiewoordvoerder, AO Majola Nkohli, sê op 23 Oktober 2020 het Khitleli Boitumelo sy girlfriend, Makumane Mpherwane (26), en nog ’n vrou aangeval terwyl die twee vroue in Mpherwane se kar werk toe gery het. Boitumelo het die kar met klippe gegooi en Mpherwane was genoodsaak om te stop. Boitumelo het hulle aangeval en gesteek. Mpherwane is op die toneel weens haar beserings dood en die tweede slagoffer is hospitaal toe geneem. Boitumelo is lewenslank tronk toe gestuur weens moord, tien jaar vir poging tot moord en vyf jaar vir roekelose nalatige bestuur. Die vonnisse word saam uitgedien. 