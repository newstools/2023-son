DIE legendariese sokkerspeler en nou joller Matthew Booth het na bewering aansoek gedoen om van sy vrou, Sonia, te skei. Dit kom voor asof Sonia dié nuus anoniem aan ’n blogger bekend gemaak het. Daar is twee dinge wat ons laat dink dat Sonia die vrou is wat dit aangekondig het. Eerstens, ’n kaaskoek-foto wat saam met die artikel geplaas is, asook die feit dat die vrou genoem het dat sy en haar man eers hulle twee seuns van die egskeiding moet vertel. Sonia het onlangs haar man se jolstories aan die ganse Mzansi bekend gemaak toe sy al sy vuil wasgoed op sosiale media uitgehang het. Valentynsdag In ’n string posts het Sonia die voormalige Bafana Bafana-speler daarvan beskuldig dat hy haar met ’n ander vrou verneuk het. Een van haar eerste Instagram posts dui daarop dat sy jollery op Valentynsdag al begin het. In haar post skryf Sonia: “Dit was die begin: 14 Feb 2022 ‘elke dag is Valentynsdag in die Booth-huishouding’. Tracker het later onthul Bongani Mthombeni Moller is daardie oggend deur @matthewboothza by haar huis opgelaai.” Miesies Booth sê haar man het ’n kaaskoek vir een seun se verjaardag gebak, maar dit het net verdwyn.