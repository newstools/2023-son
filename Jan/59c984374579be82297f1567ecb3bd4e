DIE slaagsyfer vir die matrieks van 2022 is 80.1%. Dit is 3.7% meer as die vorige jaar. Die getal universiteitstoelatings het ook met 8.9% gestyg. Die minister van basiese onderwys, Angie Motshekga, het die aankondiging Donderdagaand in Johannesburg gemaak. Volgens haar het kinders in Gauteng en KwaZulu-Natal die meeste universiteitstoelatings gekry. Daar het 752 003 voltydse leerlinge het die National Senior Certificate-eksamen geskryf, en 168 631 deeltydse studente. Meer kinders het in 2022 geskryf as in 2021. Leerlinge in die Vrystaat het die hoogste slaagsyfer van 88.5% gekry, gevolg deur Gauteng met 84.4%, KwaZulu-Natal met 83%, die Wes-Kaap met 81.4%, Noordwes met 79.8%, die Oos-Kaap met 77.3%, Mpumalanga met 76.8%, die Noord-Kaap met 74.2 en Limpopo het 72.1% gekry. Die minister het gesê: "Die klas van 2022 het duidelik gewys dat ons dit kan maak. "Bystand en ingrypingsprogramme moet geïmplimenteer word. Die fondament om te leer moet regdeur die stelsel versterk word." Motshekga het gesê daar is "ongetwyfeld deursettingsvemoë" by die kinders, as jy jou kan indink dat hulle deur 'n pandemie, load-shedding en swak dienslewering is