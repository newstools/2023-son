HAAI, Sonlanders! Nee, kyk, dié oom weet nie of Charlotte weet waarin sy haar nou begeef nie. Charlotte hoor by die snipperige Dimitri dat hy Klaas se T-shirt by die berugte Lover’s Lodge opgetel het. Dis ’n plek waar al Fraai­ville se dodgy characters uithang. Charlotte besluit dit is die plek waar sy meer antwoorde oor haar man se verdwyning gaan kry. Maar is dit ’n goeie idee? Geniet nou hoofstuk 8 van ELDRIDGE JASON se “Die Festive-verdwyning van Klaas Waterboer”. LOVER’S Lodge is ’n plek waar geen ordentlike inwoner van Fraaiville wil uithang nie. Dié plek het ’n reputasie wat stink soos nobody’s business. Jare gelede was dit ’n posh-huis net buitekant die dorp. Maar nadat die eienaar sy hele gesin uitgewis en toe selfmoord gepleeg het, het die plek verlate gestaan. Dis mettertyd deur on­gure elemente oorgeneem. Eers het Fraaiville se laities dit as ’n vry-spot gebruik. Toe word daar dagga gerook. Die daggarokers word toe deur die button-koppe evict, waarna die tikkoppe later die plek geannekseer en die button-koppe uitgegooi het omdat dié glo earth op die job. Al wat youngster is wat nie die straight en narrow paadjie wou stap nie, het hier begin uithang. Jong meisies is hier opgemerk en nege maande later weer by die Fraaiville-kliniek met ’n pappe babatjie in die arms. Niemand het ooit geweet wie die daddy is nie. Kerkleiers het Sondae hele preke gewy aan Lover’s Lodge en hoe dit die jeug tot ’n val bring. Maar Lover’s Lodge se sonde het nie brieke gehad nie en jonges het aangehou uithang daar. ’n Paar jaar gelede was daar selfs ’n moord waar die lyk van ’n pastoor se dogter gevind is. Tot vandag toe weet niemand presies wat daar gebeur het, en wie vir haar dood verantwoordelik was nie. Dít is met al dié bad luck info in haar mind wat Charlotte so ’n entjie voor Lover’s Lodge tot stilstand kom. Vir ’n oomblik wonder sy of sy nie maar moet omdraai en die polisie moet vra om hier ’n draai te kom maak nie. Maar dan kry sy gedagte dat Fraaaiville se cops net so bang is om hierheen te kom. Stories doen die rondte dat sommige van hulle ook al self gesien is hier uithang. Kamma-likes besig met undercover speurwerk, maar geen arrestasies is al ooit gemaak nie. Heelwat van die negemaande-later babies wat by die kliniek gesien is, was uitgeknip een van die speurders by die polisiestasie. Charlotte sluk swaar aan die lastige knop in haar keel, skraap al haar moed bymekaar en stap in die rigting van Lover’s Lodge. Toe sy by die murasie van ’n huis se windskeef hekkie kom, gril sy oor wat sy sien. Die jaart is besaai met rommel. Orals lê wrappings van kondome rond. Al die huis se ruite is uit. In fact, daar is nie eens meer vensterrame nie. Plek-plek is selfs van die bakstene van die huis al weggedra. Selfs van die dakteëls is al missing en daar is ’n baie onaangename klank wat in die lug hang. Charlotte merk ’n jong girly op wat in haar rigting gestap kom. Toe sy by Charlotte stop, merk sy die groot pupille op wat selfs ’n vlieënde piering ’n kaart sal skiet. Die hare hang in sulke klosse en is ’n belediging vir elke Black like Me-advertensie. Toe sy haar mond oopmaak, gril Charlotte vir die bottergeel tande. Colgate doesn’t live here, dink Charlotte met afsku. “Wel, ek is normally nie iemand wat met girls gooi nie, maar vir R100 sal ek van my morals vergeet,” sê die meisie. “Verskoon my?” vra Charlotte uit die veld geslaan. En dan tref dit haar soos ’n Mike Tyson-vuishou: Sy ken die meisie. “Miley ... is dit jy?” Die meisie trippel ongemaklik rond. Charlotte kan nie glo wat sy sien nie. Sy ken die ouers van Miley van Saairus-straat! Miley was ’n topleerder. Het die een ná die ander diploma op skool ingeryg. Op sportvlak het sy net so uitgeblink en was Fraaiville se eie Zola Budd. “’m ... Hello, antie Charlotte. Askies, ek het nie gesien dis antie Charlotte nie.” “Genade, my kind, wat maak jy dan hier?” vra Charlotte geskok. Miley kan haar egter nie in die oë kyk nie. Charlotte besef dit is nie nou die tyd of plek om Judge Judy te speel nie. Daar is ook nie nou ’n nood om Ricky Lake of Doctor Phil se werk te wil doen nie. “My kind, ek wil jou iets vra,” sê Charlotte en hoop dit klink nie soos die offer wat Miley aan haar gemaak het nie. Miley se oë helder op. Dit lyk of iemand haar lank laas iets ordentliks gevra het. “Klaas ... my man ... het jy hom dalk hier gesien?” Miley raak so diep aan’t dink dat Charlotte ’n oomblik wonder of sy haar dalk iets gevra het wat met wiskunde te doen het. “Ek het ja!” antwoord Miley opgewonde. “Klaas ... dis mos daai man met die ... ’m ...” “Pienk lippe,” voltooi Charlotte haar sin. Miley lyk nou minder ongemaklik en gee selfs ’n laggie. “Dis maar beter as antie Char­lotte self so sê, want ek het al gewonder hoe dit moontlik is vir iemand om pink-eyes op sy lippe te het.” Charlotte kan nie anders as om uit te bars van die lag nie. Wie weet, is dít nie dalk die rede hoekom sy nooit met Klaas wou vry nie? “So, hy was hier?” vra sy aan Miley. Miley skud haar kop en Char­lotte se moed wil weer in die tekkies sak wat sy op rekening by Foschini gevat het. “Nie ‘was’ nie, antie Charlotte — ‘is’. Die oom is steeds hier. Maar ek dink nie daar is meer geld op sy bankkaart nie. “Hier is mos mense wat con-artists is wat hier uithang. Ek likes hulle glad niks. “Hulle het oom Klaas op Facebook invite en voorgegee hulle is ’n vrou. Nou shop hulle omtrent met die oom se bankkaart. “En hy sit maar net hier rond en drink die een ná die ander pienk wyn met daai, ’m, pienk lippies van hom.” Groot verligting spoel oor Charlotte. Aan die een kant is sy kwaad vir Klaas, wat weer die hele Januarie entjie-geld by haar gaan loaf, maar aan die ander kant is sy verlig dat sy nie nou begrafnisreëlings hoef te tref nie. “Hulle sit hoeka nou daar en suip die oom weer uit,” gaan Miley voort. “Kom, ek gaan wys vir Antie.” Charlotte stoot die lendelam hekkie met mening oop. Vandag wys sy vir ’n con artist een ding wat nie twee is nie ...