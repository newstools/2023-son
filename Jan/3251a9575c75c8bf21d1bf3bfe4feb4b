INWONERS van die Paarl moet meer doen om vroue en kinders van die dorp in die Boland te beskerm. Só sê een van die gemeenskapsleiers, Edgar Petersen. Petersen het kommentaar gelewer nadat die liggaam van ’n 10-jarige meisie meer as ’n week gelede in ’n huis in Mbekweni in die Paarl gevind is. Daar word gesê die beskuldigde in die moord – ’n familielid van die oorledene - het homself aan die polisie oorgegee. Hy het Maandag in die hof verskyn – ’n dag nadat  Lihle Zenzile begrawe is. Dit is die tweede kind in die streek wat die afgelope paar maande vermoor is.In September is die liggaam van die 4-jarige Tamia Botha op ’n skoolveld gekry. Petersen sê hy is bekommerd. “Ons sal definitief met die polisie sit en praat oor voorkomingsmaatreëls wat getref kan word om dié tipe dinge te keer. - EWN 