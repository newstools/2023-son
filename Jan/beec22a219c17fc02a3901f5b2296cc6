DIE Kaapse uitvoerende burgemeester, Geordin Hill-Lewis, het weer ’n beroep gedoen vir die afwenteling van polisiemagte na metro-vlak. Hill-Lewis sê pres. Cyril Ramaphosa moet meer polisiemagte “dringend aan bekwame local polisie-owerhede” afwentel. Hy sê dit volg ná Ramaphosa se toewyding by die ANC se 111ste vieringe die afgelope naweek. Dis waar Ramaphosa volgens berigte gesê het die nasionale regering sal “dringende stappe doen om misdaadvoorkoming-kapasiteit van wetstoepassingsagentskappe te verbeter deur die verhoging van polisie personeellede sodat dit met die toename van die land se bevolking ooreenstem”. Volgens Hill-Lewis is die Stad Kaapstad se versoek aan die minister van justisie, Ronald Lamola, en polisie, Bheki Cele, vir afwenteling nog hangend. “Beide ministers het tot op hede versuim om te reageer, en pogings om dit na die president te eskaleer het op dowe ore geval,” sê hy. “Dis ten spyte van die onmiddellike en positiewe impak wat afwenteling sal hê om gemeenskappe wat in daaglikse vrees lewe sal help.” Hill-Lewis hou vol die SAPD benodig meer hulp aangesien dat 71% van die polisiestasies in die Wes-Kaap die afgelope vyf boekjare ’n vermindering van personeellede ervaar.