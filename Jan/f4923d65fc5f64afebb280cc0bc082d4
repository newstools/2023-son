GRAHAM Potter, manager van Chelsea, het sy kritici laat verstaan dat hy sy “ontspanne” persoonlikheid doelbewus gebruik om sy woede weg te steek. Potter is onder geweldige druk nadat hulle met 0-4 teen Manchester City uit die FA Cup geboender is. Dit is nadat die kampioen Potter-hulle laas week tydens ’n liga-stryd op Stamford Bridge ook met 1-0 gestuit het. Die Blues het nou net een sege van sy vorige agt Premierliga-wedstryde. Dit is ook waarom die Londense span tot 10de in die Premierliga afgesak het – 10 punte agter Manchester United in die vierde plek. Robot Potter het erken dat hy wel gefrustreerd raak in sy rol as Chelsea-bestuurder. “Jy sien my hier, en dit is nie eintlik hoe ek heeltyd is nie. So, natuurlik is daar tye waar jy kwaad raak. Dis nie asof ek net een of ander robot is wat net met hierdie blik praat nie. Natuurlik is daar goed wat my vies maak.” Potter se ellende is vererger met beserings aan sleutelspelers soos Raheem Sterling en Christian Pulisic, wat die veld verlaat het teen City. Dit beteken dat die Blues nou 10 regulars langs die kantlyn het. Benewens twyfel oor Sterling en Pulisic, is Chelsea steeds sonder langtermyn-afwesiges Reece James, Ben Chilwell en N’Golo Kanté. Armando Broja sal waarskynlik nie weer hierdie seisoen speel nie. Chelsea het nou back-to-back Londen-derbies teen Fulham en Crystal Palace.