SUID-AFRIKA kon daarin slaag om die laaste sessie van die derde toets te oorleef om ’n onbesliste uitslag te kon bewerkstellig. Maar dit was ook hittete, want die Aussie boulers was knaend tot aan die einde opsoek na Suid-Afrika se laaste agt paaltjies nadat hulle geforseer was om op te volg. Toe die derde toets Sondag in die Sydney Stadium geëindig het, het die Proteas op 106/2 gestaan met Sarel Erwee (42*) en Temba Bavuma (17*) wat voor die penne was. Dit is die eertse keer in die reeks dat Suid-Afrika nie in ’n beurt uitgeboul is nie. Vroeër is die Proteas in hul tweede beurt vir 255 uitgehaal met Khaya Zondo met 39 wat die meeste lopies behaal het. Die tuisspan het die loot gewen en besluit om eerste te kolf en hul beurt op 475/4 gesluit. Die Aussies wen die reeks met 2-0