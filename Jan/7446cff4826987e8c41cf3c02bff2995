BETOGERS in Amerika het weer die strate in gevaar nadat polisie-brutaliteit na vore gekom het met die aanranding van die 29-jarige Tyre Nichols wat drie dae later dood is. Nog dienste en optogte word vir Sondag beplan. Nichols kan gehoor word op die video wat op 7 Januarie gemaak is waar hy vir sy ma skree dat die polisie van Memphis hom aanrand. Dit begin met ’n verkeersbeampte en wys later waar cops die swart man met batons en vuiste slaan en skop. Sy hande was agter sy rug in boeie. Nichols lê bewusteloos op die grond en 23 minute gaan verby voordat ’n strecher opdaag. Hy is toe hospitaal toe geneem en is drie dae later dood. “Al die beamptes het hulle eed verbreek,” het Nichols se familieprokureur, Ben Crump, aan CNN gesê. “Hulle het gefaal in hulle eed om te beskerm en te bedien. Kyk na die video. Was enige iemand besig om Tyre Nichols te beskerm en te bedien?” Die vyf beamptes - almal swart - is intussen afgedank en sake van ontvoering en moord is teen hulle gemaak. Die eenheid waaraan hulle behoort het, is ook ontbind. - CNN