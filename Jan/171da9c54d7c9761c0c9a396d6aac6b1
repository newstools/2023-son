MZANSI se Ndavi Nokeri staan ’n groot kans om met die Mej. Heelal-titel weg te stap. Die beeldskone Mej. Suid-Afrika is tans in New Orleans, Amerika, waar delegates op 14 Januarie gaan deelneem aan die Mej. Heelal-kompetisie. In die aanloop tot die byeenkoms is die deelnemers besig om te oefen en aan ander geleenthede deel te neem. Nokeri het haar reis op Instagram gedokumenteer. En soos sake nou staan, lyk dit asof onse Ndavi een van die gunstelinge is om die kroon op te raap. En sy lyk ook soos ’n absolute queen, elke outfit wat sy kies laat beslis die koppe draai en vestig die aandag op haar. Kom ons gesels gou eers oor daai pragtige bos swart krulle wat die 23-jarige gekies het vir die belangrike tydperk. Dit pas perfek by haar gesig en ons hoop dat sy hierdie bos krulle ook gaan dra op die groot aand. Glo dit of nie, ’n mens se haarstyl dra tog baie by tot jou persoonlike voorkoms, so ons is bly sy het ’n opsie gekies wat haar pragtige gesig uitbring. Kom ons support ons Queen en hou duim vas dat sy die kroon vir ons huis toe sal bring.