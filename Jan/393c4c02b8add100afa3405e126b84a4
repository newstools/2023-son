'N VOORMALIGE cop is in die hooggeregshof in Noordwes skuldig bevind weens moord en is vir 25 jaar tronk toe gepos. 'n Woordvoerder van die nasionale vervolgingsgesag in Noordwes, Henry Mamothame, sê Lukhanyo Mnembe (42) is tronk toe gestuur vir die moord op Thamsanqa Phoofolo (30). Hy is ook twee keer 10 jaar vonnisse opgelê vir die rig van 'n vuurwapen. Die hof het gelas die vonnisse sal saam uitgedien word. Mamothane sê die vonnis spruit uit 'n voorval op 4 April 2019 in  Ikageng naby Potchefstroom. Daar is toe by 'n taverne wat hy en sy vrou besit, ingebreek en waardevolle goed is gesteel. Mnembe het 'n tip-off gekry dat die oorledene een van die mense was wat daar ingebreek het. "Hy is op 5 April 2019 na Phoofolo se shack met 'n vuurwapen en 'n byl en het hom beveel op uit te kom. Hy wou nie uitkom nie en Mnembe het ingegaan en Phoofolo doodgeskiet." Die aanklaer, adv. Benny Kalakgosi, het gesê wat sake erger maak is dat Mnembe 'n polisiebeampte was en het gesê hy moes die saak aangemeld het en nie die reg in sy eie hande geneem het nie. 