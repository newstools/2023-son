BEYONCÉ was die naweek vir die eerste keer in vyf jaar op die stage en dit was ’n family affair. Die superstar se dogter, Blue Ivy, het Saterdagaand by haar ma op die verhoog aangesluit tydens haar optrede by die fancy Atlantis The Royal-hotel se opening in Dubai. “Blue Ivy het tydens ‘Brown Skin Girl’ uitgekom,” verklap ’n bron aan Page Six. “Sy het mature gelyk in rooi en het saam met haar mammie gedans en ’n mikrofoon gehad, maar het nie gesing nie.” Beyoncé het ook vir die gehoor vertel haar man, Jay-Z, was daar saam met haar ouers, Tina en Mathew Knowles, asook haar vyfjarige tweeling Rumi en Sir. Tydens die vertoning van ’n uur en ’n half is aanhangers gedwing om hul fone in sakke te steek en is selfs deur sekuriteit berispe as hulle foto’s wou neem. Maar die mense het glad nie geluister nie, want die hele TikTok is vol van Bey se performance in Dubai. 