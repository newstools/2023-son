DIE polisie ondersoek 'n voorval waarin 'n 36-jarige ma en haar driejarige seun dood in hul huis in Mpumalanga aangetref is. Die cops is Dinsdag deur gemeenskapslede ingelig nadat hulle op die twee se lyke in die huis in Nhlazatshe 4 afgekom het. Brig. Selvy Mohlala, 'n polisiewoordvoerder, sê 'n elektriese koord is langs die vrou se liggaam gevind. Die seuntjie se lyk is in die badkamer met skuim aan sy mond gevind. Mohlala sê 'n moordsaak word ondersoek en 'n geregtelike doodsondersoek is geopen. Lt. genl. Semakaleng Daphney Manamela, provinsiale polisiekommissaris, is ontsteld oor die voorval en vra die publiek om professionele hulp te soek as hulle deur lewensuitdagings oorweldig word. Hy het sy versekering gegee dat 'n span speurders agter die waarheid van die sterftes sal kom. 