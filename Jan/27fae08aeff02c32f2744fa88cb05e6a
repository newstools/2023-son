DIE slagoffers van 'n trippel-moord wat laas maand plaasgevind het, is Saterdagoggend uit die Sarepta Community Centre begrawe. Honderde rouklaers het dié saal in Kuilsrivier propvol gepak tydens die begrafnisdiens van Shireen Isaacs (55), Elmoline Kemp (47) en Peter Isaac Kemp (13). Son het laas maand berig dié drie familielede se lyke is op 14 Desember by hul huis in Marlin-straat in Nooitgedacht, Bishop Lavis, aangetref. Nog 'n familie lid, Cevin Kemp (18), is tans agter tralies vir die trippel-moord. Isaacs is Cevin se tante en Elmoline is sy pa en klein Peter is sy broer. Spreker ná spreker het by die begrafnis hul skok en woede uitgespreek oor hoe Isaacs, Elmoline en Peter dood is. Isaacs, wat vir meer as 35 jaar as 'n dentist assistant gewerk het, is beskryf as iemand wat haar lewe aan God gegee het en vir die "dinge van die Here gelewe het." Elana Joseph sê: "Sy (Isaacs) was 'n selflose vrou gewees. Sy was 'n genadige vrou gewees. Sy was 'n honourable vrou. Iemand wat in die waarheid geglo het en die waarheid uitgeleef het. Sy was lojaal gewees. Sy was vol geloof en toegewyd."Sy was 'n voorbeeldige vrou gewees."