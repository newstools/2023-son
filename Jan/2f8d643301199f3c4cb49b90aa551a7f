DIE voormalige minister van wet en orde in die apartheids-era, Adriaan Vlok, is Sondag in 'n hospitaal in Pretoria dood. Peet Bothma, 'n familiewoordvoerder, het aan News24 bevestig Vlok (85) is ná 'n kort siekbed in die Unitas-hospitaal in Centurion dood. Hy word oorleef deur sy vrou, Antoinette, drie kinders (Nicolaas en Adriaan Johannes Vlok en Annemarie Coetzee), asook vier kleinkinders en een agterkleinkind. Vlok het destyds amnestie ontvang nadat hy erkennings aan die Waarheids- en Versoeningskommissie gemaak het. Hy is in 2007 'n opgeskorte vonnis opgelê nadat hy skuldig bevind is aan die slypmoordpoging van eerw. Frank Chikane in 1989. - News24 