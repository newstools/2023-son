DIE polisie van Paarl-Oos het Woensdag in 'n raid in Chicago in Paarl-Oos op koperkabels ter waarde van sowat R400 000 afgekom. 'n Polisiewoordvoerder, Ndakhe Gwala, sê hulle het 'n tip-off gekry en lede van misdaadvoorkoming, sektorbestuurders en nuwe cops het inligting opgevolg. "Hulle het drie huise in Chicago geraid en by die derde huis is emmers vol koperkabels gekry. "Die man is gearresteer en beslag is op die kabels gelê." Hy sal in Paarl se landddroshof verskyn. Mense word aangemoedig om enige onwettige aktiwiteite aan te meld by die Crime Stop-lyn 08600 10111 of gebruik die MySAPS app. 