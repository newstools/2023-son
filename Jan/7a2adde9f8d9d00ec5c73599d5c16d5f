STEVE Barker, coach van Stellenbosch FC, het erken hulle 1-1 draw teen Maruma Gallants is ‘n “bitter pil” om te sluk. Dít is omdat Barker-hulle etlike minute weg was van ’n eerste sege in sewe wedstryde, maar ‘n blaps in konsentrasie in Stellies se defence het Ranga Chivaviro die kans gebied om ’n punt te red vir die besoekers in die doodsnikke Woensdag in die Danie Craven-stadion. “Om só laat in die game te concede is ‘n bitter pil om te sluk,” sê Barker. “Selfs nadat hulle (Gallants) die gelykamker gekry het, het ons nog ’n paar kanse gehad om weer sukses te behaal,” het hy bygevoeg. Barker verwys veral na Deano Van Rooyen en Devon Titus wat twee uitstekende kanse verspeel het in bykomende tyd om maksimum punte te verseker. Barker sal voel dit is twee punte wat hulle weggesmyt op hul tuisveld wat ook nie verligting bring vir die benarde posisie, 13de, waarin hulle tans verkeer nie. Stellies se lot word ook nie makliker nie met Brandon Truter (coach) se Sekhukhune United wat Saterdag die Wynland besoek vir ’n liga-kragmeting.