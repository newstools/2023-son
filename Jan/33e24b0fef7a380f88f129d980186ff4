JY KAN lekker in die Baxter-teater se tuin kuier en na die talentvolle Kaapse sanger Jimmy Nevis luister. Die “7764”-sanger tree op 29 Januarie 2023 in The Baxter-tuin op as deel van Sun-Set@Baxter. Alternatiewe popsanger, liedjieskrywer en vervaardiger, Nevis, is ’n suksesvolle sanger wat al benoem is vir toekennings soos die SAMA Kia Rekord van die Jaar, die Wawela-toekennings vir beste manlike kunstenaar en komponis en ’n Channel O Afrikaanse Musiekvideo-toekenning. Hy is bekend vir top treffers soos “Elephant Shoes”, “Heartboxing”, “In Love with You” en “Balloon”. Jimmy, gebore en getoë in Athlone, Kaapstad, het die plesier gehad om die verhoog met van Suid-Afrika se topmusikante te deel, en het met kunstenaars soos Mi Casa, Pascal en Pearce en Kwesta saamgewerk. Dié kunstenaars is ’n krag om mee rekening te hou en kom met Suid-Afrikaanse en internasionale aantrekkingskrag. Nou, ná ’n dekade in die bedryf, reik hy sy nuutste album, “Things we don’t talk about” uit. “As ’n kunstenaar en ’n liedjieskrywer is dit ’n baie spesiale tyd, want ek sal ’n paar dinge deel wat ek dink ek nie eens hardop gesê het nie,” sê Nevis, “maar in die algemeen oor die viering van my onverskoonbare self.” Aan die einde van 2021 is die Sun-Set@Baxter-konserte in die destyds nuut opgeknapte tuin bekendgestel as ’n ideale gesinsvriendelike, buitelugvermaak-ervaring ná ’n lang tydperk van inperkings. Die tuin-omgewing was die perfekte omgewing vir ’n veilige en unieke musikale ervaring. Jimmy tree op 29 Januarie 2023 om 18:00 by The Baxter-tuin op met deure wat om 17:00 oopmaak. Gehore word aangemoedig om hul piekniekmandjies, piekniek-stoele en komberse saam te bring, terwyl hulle die lekker musiek geniet. Kaartjies vir Jimmy Nevis by Sun-Set@Baxter is deurgaans R225. Daar is ’n early bird special van R195 wat beskikbaar is vir ’n beperkte aantal kaartjies, en bespreking is deur Webtickets aanlyn by webtickets.co.za of Pick ’n Pay winkels te koop.