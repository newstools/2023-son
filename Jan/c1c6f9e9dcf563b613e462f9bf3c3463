EVERTON het sy manager, Frank Lampard Maandag gepos ná Saterdag se nederlaag van 2-0 teen West Ham wat hulle tot 19de posisie in die Premierliga verdoem het. Dit was Lampard se 10de wedstryd die seisoen waar hy nie daarin kon slaag om 'n sege te behaal nie. Lampard se afdanking volg nadat Farhad Moshiri, eienaar van Everton, sy eerste wedstryd sedert Oktober 2021 bygewoon het, toe die Toffees in die Londen Stadium vasgeval het - hul derde agtereenvolgende nederlaag in die liga. Die voormalige Chelsea-baas het in Januarie 2022 die leisels by Goodison Park oorgeneem. Hoewel hy die klub verlede seisoen gehelp het om relegasie te vermy, verlaat hy die Toffees met 15 punte uit 20 wedstryde, wat net drie oorwinnings die seisoen insluit – die swakste rekord nog. Net Southampton vaar swakker weens Everton se beter doeleverskil.