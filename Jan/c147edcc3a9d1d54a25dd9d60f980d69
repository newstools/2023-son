SUPERSPORT United het Cape Town City in ’n DStv Premierliga-sokkerwedstryd met 1-0 geklop. Die wedstryd, wat Dinsdag in die Cape Town Stadium beslis is, het goeie aanvallende spel deur beide opgelewer. Maar dit was die besoekers wat danksy ’n doel deur Bradley Grobler in die 85ste minuut van die sege verseker is. SuperSport beklee nou die tweede plek op die punteleer. Dit was ’n teleurstellende uitslag vir City wat sy laaste wedstryd teen Royal AM gewen het. Eric Tinkler, City se coach, kan glad nie happy wees nie omdat sy span kort voor rustyd ’n gulde geleentheid verbrou het, toe Thamsanqa Mkhize ’n great kans weggesmyt het. Weggesmyt Terwyl Mkhize net die bal in die doelhok moes jaag, het hy dit net-net wyd geplant. Maar in aanloop tot die kans het Taariq Fielies die bal teen die houtwerk met ’n kopstamp gejaag vanaf ’n Darwin González corner kick. United se coach, Gavin Hunt, op sy beurt het ook omtrent voor rustyd stoom afgeblaas nadat sy doeljagters ook drie gulde geleenthede weggesmyt het. In die 40ste minuut het United se Patrick Maswanganyi met ’n hotklou kanonskoot ook die bal wyd van die doelhok gestuur ná goeie aanvoorwerk van Grant Margeman. United het in die 30ste minuut sy doeljagter Thatayaone Ditlhokwe verloor toe hy lelik geval het nadat hy en die City-doelwagter Darren Keet gebots het. Hunt het ná die wedstryd sy spelers geloof vir hul deursettingsvermoë. Die druk is nou behoorlik op City, wat nou na die 10de plek op die punteleer afskuif.