PEP Guardiola, manager van Manchester City, was gou om uit te wys dat hul sege van 1-0 oor Arsenal in die FA Cup geen impak op die Premierliga sal hê nie. Nathan Ake het laat in die tweede helfte toegeslaan om die Cityzens se plek in die vyfde ronde van die aanloklike bekerreeks te verseker. “Dit was 'n taai wedstryd, 'n moeilike opponent,” het Guardiola gesê. “Die tweede helfte was beter, benewens die 10 minute ná die doel. "Ek het nie hierdie benadering, die man-to-man, verwag nie. Dit het die proses moeilik gemaak. In die tweede helfte moes ons meer as gewoonlik met Erling as die target speel. Maar dit is 'n oorwinning na die volgende ronde, so ons sal sien wat ons moet doen." City, wat vyf punte agter Arsenal in die liga is, gaan op 15 Februarie na die Emirates-stadion vir 'n liga-stryd. Guardiola is oortuig dat die uitslag geen invloed op die title race het nie. “Ek is redelik seker albei spanne gaan iets aanpas,” het hy gesê. “Ek het die gevoel dat hulle iets anders sal doen.” Intussen het sy eweknie van die Gunners, Mikel Arteta, toegegee hy is teleurgesteld met die uitslag. "Regtig teleurgesteld. Ek dink ons kon baie meer uit die wedstryd gekry het. "Ons het groot geleenthede in die wedstryd gehad en het dit nie benut nie. In die groot oomblikke, in groot wedstryde moet jy die verskil wees. Dit is hoe jy hierdie wedstryde wen." Die feit dat Arsenal uit die kompetisie geboender is, gee dit hulle een minder distraction om van te worry, in hul aanslag op die titel. Arteta sal hoop om sy span te versterk voordat die transfer window teen die einde van die maand sluit.