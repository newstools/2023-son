BAIE mense het haar afgeraai om acting te doen, oor daar kwansuis nie ’n toekoms daarin is nie. Maar tog het die talentvolle aktrise van Delft, Abygail Human (25), acting as ’n potential career path gekies. En sy is vandag nie spyt daaroor nie, want sy verskyn tans in die rol van ’n kelnerin in die gewilde telenovelle Arendsvlei. “Ek is vyf jaar gelede aan die film- en televisiebedryf bekend gestel,” gaan Abygail voort. “Ek is ’n groot fan van Suid-Afrikaanse sepies en het meer geïnteresseerd daarin geraak. Ten spyte van al die twyfel en negatiwiteit het ek besluit om my droom na te streef en my daartoe te verbind om die dinge te doen waarvan ek hou, en dit het my selfvertroue gegee. “Ek het opgegroei in ’n rowwe area met bad influences. Ek het geen agtergrond van acting gehad en het nie kennis gedra oor wat jy nodig het om ’n aktrise te word nie. “Ek het ’n internskap gedoen in die ambulansdienste, maar toe moes ek ’n keuse maak tussen dít en acting. Ek het toe die risk gevat en acting kies. “Soos die jare aangegaan het, het ek altyd klein rolletjies hier en daar vertolk. “En laas jaar was die groot hoogtepunt van my lewe. Dis toe ek die rol kry van die kelnerin in Arendsvlei op DStv channel 145. “Ek wil net dankie sê aan Jarrid Geduld, wat my potensiaal raakgesien het, en Marlo Minnaar, wat my met my oudisie gehelp het. “Deure is nou besig om vir my en my familie oop te gaan — deure, wat gesê is, nie vir my bedoel was om deur te gaan nie. “Ek wil ook graag aan Dann-Jacques Mouton en Tamsyn Mouton dankie sê vir hulle mentorship gedurende my acting classes deur hulle Jacomus Foundation.” Abygail gaan binnekort ook te sien wees in die film Love in Hell, saam met die bekende Maurice Paige. Die film word binnekort release. Sy was ook te sien in die eerste reeks van die Netflix-reeks Blood and Water. Ja-nee, sy is sommer ’n groot inspirasie vir dié wat wil opgee oor hulle onseker voel oor sekere keuses in hulle lewe.