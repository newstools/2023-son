’N VRAGMOTORBESTUURDER wat verlede jaar na bewering 20 mense op die N2 in Pongola in KwaZulu-Natal doodgery het, kry nie bail nie. Die 28-jarige Sibusiso Siyaya is sedert verlede jaar in aanhouding. ’n Woordvoerder van die nasionale vervolgingsgesag (NPA), Natasha Ramkisson-Kara, sê die hof het gesê die staat het genoeg bewyse dat Siyaya ’n vlugrisiko is en hy kan verdwyn as hy bail kry. Siyaya het die vragmotor bestuur wat in ’n bakkie vasgery het wat skoolkinders vervoer het. Die meeste van die slagoffers was kinders tussen die ouderdomme van 5 en 12 jaar. Footage op dashcam wys Siyaya gaan verby ’n ander vragmotor op ’n dubbelstreep voordat hy in die bakkie vas ry. Hy het eers van die toneel gevlug, maar het hom later aan die polisie oorgegee. Die saak in Pongola se landdroshof is tot 17 Februarie uitgestel.