EEN persoon is dood en nog 'n man erg beseer in 'n beweerde voorval van mob justice. Alles het gebeur toe die 31-jarige man se suster by die gemeenskap gekla dat haar Sassa-kaart verlede Saterdag in Zwide in Gqeberha gesteel is. Kol. Priscilla Naidu, 'n polisiewoordvoerder, sÃª "Nadat die vrou die gemeenskap om hulp gevra het toe haar kaart weg is, het sowat 30 gemeenskapslede na die vrou se huis gegaan. "Hulle het die man daar gekry en na die park geneem. Daar is hy met sambokke, stokke en waterpype geslaan." Volgens Naidu is Lwano Kana se liggaam die volgende oggend by sy huis gekry. Intussen is sy 42-jarige neef ook by 'n hospitaal opgeneem met ernstige beserings. AlgoaFM berig dat vyf mense vir die beweerde misdaad gearresteer. Naidu bevestig dat die beweerde oortreders Vrydag vlugtig 'n hof verskyning gemaak het, op klagte van moord en poging tot moord. 