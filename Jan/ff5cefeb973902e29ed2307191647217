HARRY Kane, Tottenham se talisman-kaptein, het die rekord van Spurs se all-time scorer, Jimmy Greaves, geëwenaar toe hy sy 266ste doel vir die klub aangteken het tydens ’n Londen-derby. Spurs het die wedstryd met 1-0 teen Fulham Maandag op Craven Cottage gewen. Kane het dit boonop in briljante styl vermag toe hy Fulham se Tim Ream op die edge van die doelgebied afgeskud  en laat waai het met ’n akkurate curling shot wat die nette laat raas het net voor rustyd. Die 29-jarige doelevraat van Spurs het ook ’n gulde geleentheid gehad om ’n tweede doel te kry wat Greaves se rekord sou laat kantel het, maar die tuisspan se goalie, Bernd Leno, was op sy stukke om die Kane kopskoot uit te hou. Tog is Kane se enkele doel genoeg om Spurs net sy tweede sege in ses Premierliga-wedstryde te besorg. Antonio Conte (manager) se Spurs is nou net drie punte agter Manchester United wat die vierde laaste Champions League-posisie beklee. Conte het ná die wedstryd gesê Kane het gespeel ondanks die feit dat hy voor die wedstryd koors gehad het. “Hy was nie so goed nie, maar hy wou speel omdat hy die oomblik verstaan het,” het die Italianer gesê. “Kane verstaan hy is 'n verwysingspunt vir ons. Ek is regtig gelukkig, want hy is met ’n doel beloon,” het Conte bygevoeg.