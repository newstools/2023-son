DIE Kaapse darts-ster Grant Sampson is nie op moedverloor se vlakte nadat hy in sy poging misluk het om in Duitsland vir ’n Tour Card te kwalifiseer nie. Sy deelname daar, wat Sondag ten einde geloop het, is uiteraard ’n massiewe teleurstelling, maar allermins die einde van die pad. Sampson, wat tans die beste darts van sy loopbaan speel, kyk nou na die volgende hoofstuk in sy loopbaan – en hy is vasbeslote om ’n sukses daarvan te maak. Sy afrigter en mentor, Charles Losper, sê: “Die plan van aksie is nou om by die PDC (Professional Darts Corporation) aansoek te doen dat Sampson aan die UK se development toere kan deelneem. Waardevolle “As dié versoek goedgekeur word, sal ons hom inskryf vir dié toere vanaf Februarie. “Sodoende sal hy waardevolle ondervinding opdoen in dié tipe kompetisie in lande van die UK en Europa.” Losper sê Sampson word môreoggend terug by die huis verwag.