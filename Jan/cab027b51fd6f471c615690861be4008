DIE Cape Town Jazzathon is vir die eerste keer sedert 2020 weer terug by die V&A Waterfront. Die People’s Festival, soos die Jazzathon bekendstaan, begin Vrydag en duur tot 15 Januarie by die V&A Waterfront se amfiteater. Die event is gratis en oop vir almal. ’n Vol program vir jazz-liefhebbers word daagliks van 12:00 tot 20:00 aangebied. JP Smith, mayco-lid van veiligheid en sekuriteit, sê: “Die Cape Town Jazzathon is die afgelope 25 jaar ’n steunpilaar op die kalender van gebeure. “Oor die afgelope kwarteeu was dit ’n platform vir kunstenaars wat ontwikkel en ’n naam vir hulself in die musiekbedryf gemaak het. “Die Stad Kaapstad ondersteun die event. Dit gee ’n geleentheid vir jong musikante om hul talent te wys. Mentorskap en programme word ook aan die besigheidskant van musiek aangebied.” Vanjaar volg die Cape Town Jazzathon ’n ander benadering aan albei die formaat van die fees en die programme wat tot die fees lei. Selfs meer opwindend vir 2023 is dat JCQ Productions, vervaardigers van die Kaapstad Jazzathon, twee feeste sal aanbied – ’n gratis fees in Januarie en ’n kaartjiefees in Julie 2023. Ter voorbereiding van die naweek se Jazzathon is daar verskeie workshops in die Wes-Kaap gehou om opkomende musikante opleiding te gee. Die Jazzathon-span het in Kaapstad, die Karoo, die Weskus en Tuinroete werkswinkels gehou om te verseker dat soveel moontlik musiekorganisasies die erkenning kry wat hulle verdien. Wonderlike Die reeks in 2023 by die V&A sal die wonderlike talent soos ontgin deur gemeenskapsmusiekskole ten toon stel. Craig Parks, die feesdirekteur, sê hierdie Jazzathon Summer Showcase is ’n musikale ekstravaganza wat fokus op die ontdekking van heeltemal onbekende kunstenaars, gemeenskapsgebaseerde musiekskole en jong en opkomende kunstenaars. Terwyl dit terselfdertyd geleenthede bied vir vaardigheidsontwikkeling vir die jeug wat wil leer oor die vele elemente van vermaak en produksie.” Hy gee ons so ’n klein smakie van wat ons dié naweek kan verwag: “Terwyl feesgangers die gewone musiek-gevulde pret in die son saam met vriende en familie kan verwag, moedig ons promotors en vervaardigers aan om by Jazzathon rond te soek vir vars talent en om interaksie met voorheen onbekende kunstenaars te hê.” Hier is die volledige program vir die naweek se Cape Town Jazzathon: Vrydag Saterdag Sondag