OUD-PRES. Jacob Zuma is Vrydagaand tot voorsitter van die South African National Civic Organisation (Sanco) in KwaZulu-Natal verkies. Thulani Gamede, nuutverkose tesourier, verduidelik dat afgevaardigdes die voormalige staatshoof sien as 'n lid met dieselfde waardes en standpunte van die organisasie. "Dit sluit in ekonomiese en opvoedkundige verandering. "Ons wil hê hy moet sy kennis met die res van ons deel en glo hy kan verandering bring." Gamede beskryf Zuma verder as 'n lid met baie ondervinding en kennis van die probleme wat die provinsie in die gesig staar. Hy glo ook Zuma kan 'n belangrike rol speel in die oplossing van sommige van die politieke spanning wat heers in die provinsie. "Zuma se ouderdom verhoed hom nie om sy pligte uit te voer nie. Hy kan nog 'n belangrike rol in die opbou van die land speel." Intussen het Sanco se general secretary, Robbie Tsikwe, aan News24 gesê die organisasie was nie bewus van die konferensie wat in KwaZulu-Natal plaasgevind het nie en ook nie van Zuma se verkiesing nie. Volgens Gamede ondervind Sanco sedert 2018 uitdagings toe sommige lede hulself as leiers aangestel het. Volgens CityPress baklei die twee groepe glo al jare oor mag en erkenning. WATCH: A rowdy welcome for former President Jacob Zuma at the ongoing KwaZulu-Natal SANCO conference taking place in Durban over two days. SANCO KZN has always been behind Zuma, and they backed him before he was sent to jail in July 2021. pic.twitter.com/UrfvLHVoji