DIE Stad Kaapstad se mayor, Geordin Hill-Lewis, het weer ’n beroep gedoen vir die afwenteling van polisiëringsmagte na metro-vlak. Hill-Lewis sê pres. Cyril Ramaphosa moet meer polisiëringsmagte “dringend aan bekwame local polisie-owerhede” afwentel. Die mayor sê Ramaphosa moet sy toewyding in die ANC se verklaring van 8 Januarie by die ANC se 111de vieringe die afgelope naweek, nakom. Daar het die president luidens berigte gesê die nasionale regering sal “dringende stappe neem om misdaadbekampingskapasiteit van wetstoepassingsagentskappe te verbeter deur die polisiepersoneel te vermeerder sodat dit met die toename van die land se bevolking ooreenstem.” Volgens Hill-Lewis is die Stad Kaapstad se versoek aan die minister van justisie, Ronald Lamola, en polisieminister Bheki Cele vir afwenteling nog hangend. Benodig “Beide ministers het tot op hede versuim om te reageer en pogings om dit aan die president te eskaleer het op dowe ore geval,” voeg hy by. “Dit ten spyte van die onmiddellike en positiewe impak wat afwenteling sou hê om gemeenskappe te help wat in daaglikse vrees vir misdaad leef.” Hill-Lewis hou vol die SAPD benodig meer hulp aangesien 71% van die Wes-Kaap se polisiekantore die afgelope vyf boekjare ’n afname in polisiepersoneel ervaar het. Die Wes-Kaapse skaduminister van gemeenskapsveiligheid, Ayanda Bans, reageer: “Die ANC in die Wes-Kaap het hierdie beroepe deur Hill-Lewis, en ander lede van die provinsiale regering, as niks meer as ’n politiese slenter met die doel om die DA se federale agenda te dryf, uitgewys. “Ons herhaal: polisiëring is nie net ’n SAPD- verantwoordelikheid nie. Weens faktore van misdaad soos environmental design, armoede en werkloosheid, sien ons toenemende gevalle van gewelddadige misdaad in die provinsie.” Die ANC-hoofsweep in die Stadsraad, Banele Majingo, sê hy verstaan die kommer en frustrasies wat inwoners weens misdaad ervaar. Grondwetlike Maar volgens hom is artikel 99 duidelik oor die funksies van verskillende vlakke van die regering – naamlik provinsiale en plaaslike regerings. Hy voeg by: “Ons moet diegene wat om afwenteling skree, herinner dat Suid-Afrika ’n grondwetlike staat is.” Hill-Lewis hou egter vol dat ’n verklaring deur Lamola en ’n aanpassing van die relevante wette die afwenteling- bal aan die rol sal kry.