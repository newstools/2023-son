JOHANNESBURG het weer 'n nuwe mayor. Thapelo Amad van Al Jama-ah is Vrydag tot eerste burger verkies. Sy verkiesing volg nadat Mpho Phalatse van die DA Donderdag vir 'n tweede keer deur 'n mosie van wantroue uitgestem is. Phalatse is Vrydagoggend weer deur haar party benoem. Saam met haar en Amad is ActionSA se Funzi Ngobeni ook benoem. Amad het 138 stemme gekry, teenoor die 81 van Phalatse en die 46 van Ngobeni. Die 41-jarige is gebore in Soweto en is ook 'n imam. Hy is 'n voormalige maycolid belas met ontwikkelingsbeplanning en hoofsweep van sy party in die stadsraad. Al Jama-ah beklee een setel in die parlement en het altesaam 11 raadslede in munisipaliteite regoor die land.