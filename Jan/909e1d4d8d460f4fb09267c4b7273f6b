DIT is veilig om te sê dat Steve Barker (coach) en sy Stellenbosch FC-span laas seisoen die highs van die Premierliga in hul fullest glory ervaar het met ’n geskiedkundige vierde posisie. Netso is dit veilig om te sê hulle het die seisoen beslis nou die teenoorgestelde lows ervaar. Stellies battle tans hard om uit die relegasiemoeras te kom. Dis ’n totale verskillende scenario as laas seisoen. Barker-hulle se segelose lopie in ses wedstryde oor ’n periode van drie maande (insluitend World Cup break) skets die prentjie van ’n coach wat beslis onder druk is en ’n brave face opsit. Netso sal die Stellies-baas ook voortaan op elke bietjie van sy vernuf moet staatmaak om ’n ommeswaai te bewerkstellig in die tweede helfte van die seisoen. Barker is sonder twyfel ook verlig vir Stellies se punt uit Sondag se draw van 0-0 teen TS Galaxy in die Mbombela Stadium. Nie net vir die punt nie, maar ook die feit dat hulle met ’n clean sheet kon ontsnap tydens ’n moeilike stryd waar Galaxy twee keer meer balbesit geniet het as die Kaapse besoekers. ”Dit was belangrik om nie weer silly goals af te staan soos ons die afgelope tyd doen nie,” het Barker uitgewys. Guns “Dit is ook ongelukkig dat dinge nie in ons guns verloop nie. “Daar is baie challenges wat ons sal moet oorbrug en wat ons sterker sal maak,” het hy bygevoeg. Barker het op ’n positiewe noot die man of the match-vertoning van die jong Olwethu Makhanya teen Galaxy uitgesonder. “Om ’n speler soos Olwe­thu, so jonk en onervare soos hy is, te sien ’n man of the match kry, gee ons die moed om aan te hou doen wat ons doen,” vertel Barker. “Al is dit onder sulke toestande.” Barker is bewus sy span het te veel gehalte om die 13de posisie te beklee en sal nog nie paniekbevange word oor hul benarde situasie nie. Wees verseker dat Barker hul tuisstryd teen Gallants teiken om weer op die wenpad te kom die vertroue en geloof terug te bring.