DIE nood om vrouesokker in die Kaap te groei is só groot én in demand, dat daar nie meer gewag kan word vir borge se ondersteuning nie. Die Cup of Dreams, wat deur Spurs Women gehost word, is ’n classic voorbeeld van hoe daar sonder support deurgedruk word. Die toernooi is in 2020 begin, met Nova wat dit gewen het. Dit het gou gewild geword en van 16 tot 20 spanne gegroei, met die UWC Ladies wat die tweede toernooi gewen het. Hulle is die defending champs. Volgens die toernooi se koördineer, Dawn Joshua, is dit nog ’n platform waar meisies en vroue se talent ten toon gestel kan word. “Vanjaar het ons meer spanne van buite die Kaap. “Ons het ’n span van Joburg, die German International Soccer Academy, asook die Maties en Glen Eagles van die Cape Winelands, en Lucky Stars van die Overberg,” het Joshua gesê. Die toernooi is van 24 tot 26 Februarie by William Herbert in Wynberg. Die wentjek is R4 000 en die runner-up kry R2 000.