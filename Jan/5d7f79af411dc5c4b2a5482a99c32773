DIE Suid-Afrikaanse vrouesokkerspan wil dié keer nie weer met ’n slap riem by die World Cup in Australië en Nieu-Seeland gevang word nie. En daarom word daar hard gewerk om seker te maak coach Desiree Ellis het al die nodige versterkings wat sy benodig, om Banyana Ban­yana uit die groepfase van dié toernooi te kry. Son het betroubaar verneem dat daar tans hard agter die skerms gewerk word om weer die dienste van die voormalige assistent, Shilene Booysen, te bekom. Ellis (hoofafrigter) en Booysen (assistent) behoort ’n gedugte kombinasie te wees om Suid-Afrikaanse vrouesokker op die regte pad te kry by sy tweede World Cup-toernooi. Banyana Banyana het vier jaar gelede by die World Cup in Frankryk, al sy groepwedstryde verloor. Ellis se span kon ook net een doel in sy drie wedstryde aanteken. Die skouspel word van 20 Julie tot 20 Augustus in Australië en Nieu-Seeland aangebied. Bafana Bafana is geloot in Groep G saam met Swede, Italië en Argentinië. Die grootbase van Safa het glo reeds begin voelers uitsteek na Booysen. Werkgewer Booysen is egter tans gekontrakteer as head coach van Suid-Soedan se nasionale vrouespan. Daar sal nou onderhandel moet word om die Kapenaar uit haar kontrak te kry. Die verwagtinge is dat Booysen wel die noodkrete sal beantwoord, sou onderhandelinge met haar werkgewer suksesvol wees. Booysen, saam met die huidige assistent, Thinasonke Mbuli, het destyds ’n instrumentele rol gespeel om Ban­yana Banyana te help kwalifiseer vir hul eerste World Cup én Wafcon Final in 2018. Booysen is ’n uitstekende tegniese analis en haar vernuf sal beslis goud werd wees vir Banyana Banyana by die skouspel in Julie en Augustus. Intussen het Safa ook bevestig dat Banyana Banyana ’n cash boost van R16 miljoen ontvang het van Fifa vir sy voorbereiding vir die World Cup. “Ons het $960 000 (R16 miljoen van Fifa ontvang,” vertel Gronie Hluyo, Safa se Chief Financial Officer. “Daardie geld gaan gebruik word om die span gereed te kry vir die World Cup,” het Hluyo bygevoeg.