Liewe Antie Mona EK IS M van M. Jammer om te pla, maar ek wil graag net raad hê by Antie.Ek het twee jaar gelede iemand ontmoet deur Facebook. Hy het baie ordentlik voorgekom. Maar ek wil hom los, want sy dag en sy nag verskil. Die goed wat hy doen, staan my nie aan nie, maar ek kry hom nie uit my hart uit nie. Hy maak baie beloftes dat hy gaan kom kuier, maar dan steek hy nie uit nie. Ons het al ontmoet. Ek is lief vir hom, maar ek twyfel. Ek het met tyd gevoelens begin kry vir hom. Maar wat my pla, is dat ek nie weet of hy rêrig lief is vir my en of hy net voorgee nie. As hy by my is, kan ek nie agterkom of hy cheat nie, maar dit pla my, want hy kom nie altyd sy beloftes na nie. Daar het klomp goed van hom op Facebook uitgekom en toe ek hom daaroor uitvra, toe sê hy dit is nie waar nie. Hy was al getroud en het twee kinders. Ek het ook twee kinders. – M van M, WhatsApp Een ding wat baie sterk deurkom in jou voice note is: Hy maak beloftes wat hy nie nakom nie. Vrou, jy noem dit basically regdeur hierdie voice note van jou en dit is duidelik dat hierdie ’n groot ding is wat jou pla. Ongelukkig brei jy nie veel daarop uit nie. Hoe sê hulle altyd: waar daar ’n rokie is, is daar ’n roker. En as jou gut feeling vir jou sê dat hierdie man nie heeltemal eerlik is met jou nie, kan jy nie daai stem wat in jou ore fluister, ignoreer nie. Kyk, hierdie man gaan nie eerlik wees en uit sy eie erken dat daar dinge is wat hy van jou weerhou nie. Daarom sal jy maar self speurder moet speel en agter die kap van die byl moet kom. Kry al jou feite agtermekaar en as jy dan solid proof het, kan jy hom met die ware waarheid konfronteer. Vir nou (en hoe moeilik dit ook al mag wees) sal dit in jou beste belang wees om nie te veel feelings aan hierdie man te koppel nie. Hou ’n open mind en hou in gedagte dat hierdie in alle waarskynlikheid ’n somtyds-kom-kuier verhouding is wat nie lank gaan hou nie. Liewe Antie Mona EK EN my vrou kom nie oor die weg nie. Dis nou al jare wat ons so verby mekaar leef. Ons slaap nie eens meer in dieselfde bed nie en steek dit glad nie van die kinders weg nie. Ek lê saans en wonder wat soek ek dan nog in dié huwelik, want hier is geen liefde nie. Alles het ’n paar jaar gelede verkeerd begin loop toe sy ’n affair gehad het. Ek het besluit om ten spyte van my skok en seer haar nog ’n kans te gee – ter wille van die kinders. Maar kort daarna het ek besef dat dit eintlik ’n fout was, want ek voel niks meer vir haar nie. Daar is nie eens meer ’n behoefte om intiem met haar te verkeer nie en dit is nie asof sy nog steeds aangaan met haar dinge nie, Antie. Ek moet sê van haar kant af probeer sy regtig hard. Ek glo ook nie sy het weer oor die tou getrap nie, maar daai een keer wat sy wel ontrou was, was een keer te veel vir my. Is dit verkeerd van my om so te voel? Ek dink ek verdien happiness, maar het besef dat my happiness dalk nie my haar lê nie. – Soek Raad, WhatsApp Dié vrou het jou diep seer gemaak. Basically het sy jou vertroue in haar, die liefde en jul huwelik vertrap. So, dis te verstane dat trust en die gevoelens wat jy vir haar gehad het, soort van verlore gegaan het. Maar Antie wil vir jou sê dat alles nie verlore is nie. Jy mag dalk dink jy het haar ter wille van die kinders nog ’n kans gegee, maar jy het dit ook gedoen omdat jy diep binne jou nog steeds lief is vir haar. Dit is net moeilik om daai liefde vir haar te kan identify omdat die seer en teleurstelling so groot is. En dit is hier waar couples therapy wondere vir julle kan verrig, liefie. Elke huis het sy kruis en as jy somehow steeds voel daar is iets te redde, stel Antie voor dat julle vir berading gaan.Jy weet wat jou te doen staan as daar werklik niks meer te redde is nie.