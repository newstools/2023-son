'N INDRINGER in sy 40's is op die gronde van die St. Albans-tronk by Groenbossies in Nelson Mandelabaai doodgeskiet. Singabakho Nxumalo, woordvoerder van Korrektiewe Dienste, sê die indringer het aan sy beserings gesterf nadat hy deur 'n beampte, wat patrollie gedoen het, op die gronde van St. Albans immobiliseer is. Die voorval het vroeg Vrydagoggend plaasgevind. "'n Beampte wat op routine patrollie was het iets langs die heining gesien," het Nxumalo gesê. Die man het 'n klomp smokkelgoed op hom gehad. Die polisie het die toneel oorgeneem en meer inligting sal later bekend gemaak word," volgens Nxumalo. - AlgoaFM 