Liewe Antie Mona EK IS moeg daarvan om my hele familie se vloerlap te wees. Almal weet waar ek bly as hulle iets nodig het, maar otherwise worry nie een van hulle met my nie. As daar ’n partytjie gereël moet word, hardloop hulle na my toe. Dan is ek die een wat my moet afsloof en seker maak dat alles oukei is. Maar by die einste partytjie word almal bedank, behalwe ek, wat die meeste werk gedoen het. As my susters en broers short is met geld, dan weet hulle waar ek bly. Maar as hulle geld het, moet ek dan net op Facebook sien watter lekker tye hulle het en die fênsie plekke waar hulle eet. Ek word nie eens saamgenooi nie en moet lank wag vir die geld wat hulle by my geleen het en hand en mond beloof het om terug te betaal. Antie, ek weet nie hoekom ek dit aan myself doen nie. Elke keer sê ek dis die laaste keer, ek gaan my nie weer só vir ’n joke laat vat nie. Maar as ek my kom kry, dan stem ek maar net weer in om hulle uit te help. Is daar iets verkeerd met my? Heg ek te veel waarde aan mense wat nie dieselfde waarde aan my heg nie? – Hartseer, WhatsApp Antie hou daarvan om gevalle soos joune soos volg te stel: Givers will always be givers. And takers will always be takers. In die lewe is daar mense wat daarvan hou om te gee en ander uit te help. Dan kry jy weer die skaamtelose goed wat aanhou vat en vat, maar nooit iets in return gee nie. Die hartseerste van alles, is dat hulle nooit iets verkeerd met hul optrede sal sien nie. Wys jy hulle daarop, sal hulle nog die audacity het om te sê dat jy verkeerd is. Dit is moeilik as jy ’n vrygewige mens is, om te leer om jou hand toe te hou, maar jy het nie ’n ander keuse nie. Nie as jy wil hê hierdie gedrag van hulle moet end kry, of jou ten minste nie meer so neerslagtig laat voel nie. Dit is tyd dat jy liewers maar net jou hand vir jouself oophou en diegene wat waardering het vir jou en die rol wat jy in hul lewens speel. Liewe Antie Mona EK SUKKEL met my kind se pa wat nou al weer missing in action is noudat die skole gaan begin. Laas jaar was dit ook só en ook tydens die festive. Hy was net pad op met sy vriende in sy nuwe kar en het gepartytjie like nobody’s business. Toe ek hom WhatsApp en ’n reminder stuur van ons kind se stationery vir die nuwe skooljaar, toe stuur hy my ’n onbeskofte boodskap terug en vra of ek dink geld groei op hom. Hy maak altyd só. Dis altyd ’n mission om hom sover te kry om iets vir ons kind te gee. Ons is nie meer saam nie, Antie, nou lyk dit hy hou dit teen die kind. – ’n Ma, WhatsApp Ja nee, nou is ‘Is f*kkol, is festive’ se mense die kwaadste vir ander. Daar is mense wat nie dink aan die dag van môre of hul ander responsibilities nie. As daar geld is, is hulle oopgat en wil al die vriende entertain en vir mense wys hulle het geld. Maar in die skaars tye is die vriende skoonveld en kan hulle dan nie hul verantwoordelikhede nakom nie. Liefie, as hierdie ou maar uit gewoonte uit so na sy kind kyk soos wat hy lus het, is hierdie die perfekte tyd om ’n stop aan dit te sit. Dit behoort teen hierdie tyd mos duidelik genoeg te wees dat hierdie man nie uit sy eie pligsgetrou kan wees nie. So, moenie verder met hom sukkel nie. Gaan na jou naaste hof se maintenance-afdeling en kry daai papgeld-bal aan die rol. Kom ons kyk of hy hom so hardegat met die law kan hou. Omdat jul verhouding tot ’n einde gekom het, beteken dit nie dis die einde van sy responsibilities teenoor sy kind nie. Moenie vir jou worry oor wat hy of even sy familie se reaksie gaan wees as jy hom vir non-support gaan aangee nie. Watter ander keuse het jy? Hy wil dan nie uit sy eie uit ’n pa vir sy kind wees nie. Sy vriende kan mos nie meer as jul kind wil tel nie!