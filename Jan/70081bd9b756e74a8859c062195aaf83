ROBERTSON. — ’n Klopjag vir dwelms wat by ’n dagsorgsentrum uitgevoer is, het baie mense aan die kopkrap. Die polisieklopjag het Dinsdagoggend in die Môreson-buurt plaasgevind toe ’n drie-vertrek-shack deurgesoek is. Die plek word glo bedags gebruik om kinders op te pas. Cops het die hele plek deurgesoek, maar geen dwelms gevind nie. Lekker Die opsigter, wat homself net as Dawid geïdentifiseer het, sê hulle kyk na kinders as dié se ouers in die werk is. Inwoners wat tydens die raid nader gestaan het, het gesê dinge klink nie vir hulle lekker nie. “Want hoe sal daar dan nou drugs gestoor word by dieselfde plek waar daar na kinders gekyk word?” het ’n vroutjie kliphard gevra. Nie net het polisielede die shack deurgesoek nie, maar ook die nabygeleë bosse. Ná meer as ’n uur van soek het hulle tou opgegooi en verkas.