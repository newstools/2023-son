Liewe Antie Mona EK SAL Antie se raad regtig baie waardeer, want ek weet nie meer wat om te maak nie. Dit voel of ek van my kop af gaan raak, want dinge raak te veel vir my. Daar is niemand in wie ek kan confide nie, want mense is mos haastig om ander te judge. Antie, ek is 20 jaar oud en swanger. Maar dis nie sommer ’n pregnancy van enige man nie. Ek is pregnant van my beste vriendin se outjie. Kan Antie nou sien hoe moeilik dinge is om met ander te deel? En ek het nie support van die outjie nie, want hy stry nou en sê die kind is nie syne nie. Maar ek het net by hom geslaap en niemand anders nie, Antie. Dit was net een stupid keer en nou is ek pregnant. Ek is te skaam om vir my vriendin te vertel. Dinge is nog meer complicated, want sy het vir my gesê sy is pregnant. Ek dink dis waarom haar outjie nou stry dat die kind wat ek verwag, nie syne is nie. Wat moet ek doen, Antie? Ek is te bang om vir my ouers te sê. Daar is ook ’n outjie wat ek so aan en af gesien het en ek het nogals gedink daar is ’n vibe tussen ons wat in ’n verhouding gaan eindig. Maar hy sal seker nou ook niks met my te doen wil hê nie. —Anoniem, WhatsApp Dit is nie suppose om my meer te verbaas nie, maar Antie is elke keer stomgeslaan met die ways hoe veral jong meisies hulle lewe omver kan gooi. Meisa, jou bestie se boyfriend moes ’n groot no-no gewees het, maak nie saak hoe hy ook met jou geflirt het nie. En nou het daai een oomblik van swig en ingee en afgee gemaak dat daar nou ’n bun in die oven is. ’n Bun wat hy nou sweer hy nie gehelp bak het nie. En, ja, na alle waarskynlikheid omdat hy besef dat hy nie twee buns sal kan bekostig nie. Maar nes jy, behoort hy van beter te geweet het. Genade, daar is mos iets soos safe sex, as julle twee dan nou agter sy girlfriend se rug stout wou wees. Jy het verskeie keuses tot jou beskikking. Jy kan die baby hou, daar is wettige aborsies wat uitgevoer kan word en dan is daar natuurlik ook die opsie van aanneming. Op 20-jarige ouderdom glo Antie nie jy is emosioneel en finansieel in staat om na ’n baba om te sien nie. As jy in jou ouers confide, sal hulle jou maybe kan help, maar hoe fair is dit teenoor hulle om jou one night of passion groot te maak? Dan is daar natuurlik ook die issue van jou vriendin en jy wat daar sal moet bieg. Dit gaan heel moontlik die einde van julle friendship be­teken, want daai mense gaan jou moeilik ooit weer trust. Vir haar kan niemand blame nie, want wat jy en haar berk agter haar rug gedoen het, is die laaste ding wat sy expect het. Jou swangerskap sal jy nie vir altyd kan wegsteek nie. Vrae gaan gevra word en antwoorde sal jy moet verskaf. En jou baby daddy van another bestie, wat nou uit die water wil staan. Oorweeg jou keuses, besluit wat die beste vir jou gaan werk. Skraap al jou moed bymekaar en neem jou ouers in jou vertroue. In tye soos dié gaan jy al die support in die wêreld nodig het. Liewe Antie Mona DAAR is ’n girl wat ek al lankal eye. Maar ek het nog nie die guts gehad om haar te sê hoe ek oor haar voel nie. Ons albei is single. Sy het ’n kind, maar sy en die kind se pa is nie meer saam nie. Hy het haar netso gelos toe sy swanger was en aanbeweeg. Antie, ek glo ek kan die ou vir haar wees. Maar aan die ander kant wonder ek ook wat my ouers en familie gaan sê as ek ’n meisie wat klaar ’n kind het, huis toe bring. Hulle is getroue kerkmense en baie conservative. — TG van D, WhatsApp Kerkmense is nie vrygestel van ook foute in die lewe maak nie. Dus kan jou familie nie vir hulle holier than thou wil hou nie. Voor baie so voor in die koortjie-band gejuig het, het hulle ook maar lekker langs die smokkie se juke-box hulle biscuit geskud. Hier gaan dit oor jou en ’n girl met wie jy geluk kan smaak. Maar as jy nou al so concerned is oor wat ander gaan sê, is dit dalk wys om maar hierdie romantic gedagtes van jou te laat vaar. Hierdie meisie het genoeg seer gekry in die lewe. Dis nie nodig dat sy verder ge­judge moet word deur mense wat nie een law geswot het nie en die balke in hulle eie oë bly ignoreer.