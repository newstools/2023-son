Liewe Antie Mona DANKIE vir die goeie raad wat Antie altyd gee. Ai, waar begin ek? Ek het so 2 jaar gelede ’n man ontmoet. Hy is 28 en ek 40 jaar oud. Ons het toe verlede jaar in Augustus besluit om die verhouding kans te gee. Ek wil net bysê, baie mense dink ek is in my mid 20’s, so dis nie ooglopend nie. Hy het toe nog by sy ouers gewoon en ek het aan hom gesê ek dink nie só iets sal vir my werk nie. Hy het intussen sy eie plekkie gekry. Antie, hy behandel my met die grootste respek, laat my lag en eintlik is hy die soort man in wie ek belangstel. Maar ek kan net nie let go van my verlede nie. Ek is suspicious en somtyds plain nasty met hom, maar hy sal maar altyd geduldig na my “rants” luister en my net vashou tot ek bedaar. Ek probeer als om hom weg te stoot, want die age difference pla my nie soos wat dit sy ouers pla nie. Ai, Antie, ek weet nie of ek die drama in my lewe soek nie. Hy sê ek moenie worry oor dit nie, want sy ouers weet hy maak sy eie besluite en dan moet ek ook bysê, hulle het my nog nooit onwelkom laat voel nie. Ons albei het ’n kind wat dieselfde ouderdom is en hy maak moeite om so veel moontlik tyd met albei kinders te spend. My kind love hom natuurlik, want hy is ’n spontaneous mens en ek is baie lief vir hom. Wat my bang maak, is my eie gevoelens. Wat as ek weer seerkry? Wat as ’n jonger girl op die horizon kom? Ai, so baie dinge! Ek kry al migraines van die gedinkery. Is ek net paranoid? - Anoniem, WhatsApp Soms, as geluk finally op ’n mens se pad kom, dan twyfel jy in jouself en wonder of jy soveel geluk verdien. Antie se antwoord hierop is kort en kragtig: Jy verdien elke bietjie geluk wat jou kant toe kom. Dit is moeilik om die pyn en teleurstellings van die verlede te vergeet, maar jy kan nie allow dat die verlede jou hostage hou en die geluk wat die toekoms inhou, in gevaar stel nie. Vrou, daar is baie onbeantwoorde vrae in die lewe: wat as Goeie Vrydag eendag op ’n Maandag val? Wat as ek nie meer sexy genoeg vir hom is en my ouderdom begin wys. Wat, wat, wat... Niemand in hierdie lewe het ’n kristalbal om te sê wat die dag van môre vir ons inhou nie. Ons kan nie wegskram van geluk omdat ons bang is dat die bubble eendag gaan bars en ons in die proses seer gaan kry nie. Die lewe en die dood is ’n onafskeidbare combo - nes liefde en seerkry. Die lewe deel slae uit, maar dan kan die lewe ook weer sag wees, jou ’n break gee en ’n wonderlike mens op jou pad sit, soos wat dit nou die geval vir jou is. Hou op die mooi dinge wat jou kant toe kom question. Hou op jou kop breek opsoek na antwoorde op vrae wat nie gevra hoef te word nie. Geniet die oomblik. Geniet die weerspieëling van sy liefde wat vir jou in sy oë weerkaats. Enjoy dit om bemin, gerespekteer en op die hande gedra te word. ’n Man wat jou kind lief het soos sy eie, is iemand wat jy nie agter elke bos kry nie. Wat moet gebeur, sál gebeur. En wat nie moet gebeur nie, sal nie gebeur nie. Die tyd het aangebreek dat jy al die vrae in jou lewe moet laat rus en elke liewe oomblik met hierdie man moet enjoy. Liewe Antie Mona EK DINK nie mense besef aldag hoe geseënd ons is om Antie in ons lewens te hê nie. Die mense daar buite kan so judge en ’n mens verder met klippe wil gooi. Vandag wil ek ook hê Antie moet my ’n bietjie advies gee. Ek en my meisie is al 15 jaar saam en ek wil die groot vraag vra. Maar Antie, ons het nie fênsie jobs en klomp geld nie. Ek is bang haar familie maak my swak, want ek het maar net ’n ou council joppie. Maar ek is lief vir haar en ons 2 kinders. Nog nooit het ek al ooit met ander gedagtes na ’n ander vrou gekyk nie. Maar, nou dit voel of my of my moed my wil in die steek laat. - Anoniem, WhatsApp Hartjie, hierdie is ’n liefde saak tussen jy en jou kinders se ma, en niemand anders nie. Dit is mos julle tweetjies wat die res van jul lewens saam gaan spend en saam gaan werk aan ’n future vir julself en julle twee kinders. Mense het mos maar altyd eiers te lê oor henne wie nie eens hulle s’n is nie. Gaan gerus voort, maak jou planne en vra haar op ’n lekker romantic way om jou wettige ghibbis te word.