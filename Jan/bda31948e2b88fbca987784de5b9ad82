'N GESIN van Tshwane is met geen ander keuse gelaat as om self hul oupa se graf te te grawe nie. Dit kom ná voorslepende argumente tussen die stad Tshwane en die maatskappy wat verantwoordelik is vir die grawe van grafte by die munisipaliteit se begraafplase. Volgens EWN is dit meer as maand sedert die maatskappy laas betaal is, en nou weier hulle om te werk. Rhouda Diamond sê toe sy na die Lotus Gardens-begraafplaas is om na haar oupa se graf te kyk, is daar aan haar gesê dat dit nog nie gegrawe is nie, as gevolg an die staking. "Daardie dame het vir ons gesê dat sy ons net kan help as ons ons eie TLB (Tractor Loader Backhoe) bring, toe het sy vir ons 'n erf gewys," het sy gesê. Diamond sê die gesin het toe hul eie TLB gehuur omdat haar oupa, Jacob Diamond, in sy tuisdorp begrawe wou word. "Almal is by Lotus begrawe, nou moet ons na Soshanguve Crossing gaan en dit is vervoergeld waarvoor ons nie gebudget het nie, die bus en ander dinge, so ons het maar die TLB gekry," het sy gesê. Intussen het die stad Tshwane gesê hy werk daaraan om die betalingsgeskil met die diensverskaffer op te los. 