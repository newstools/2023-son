HY IS nou moeg daarvoor om Archie genoem te word. Die bekende en bekroonde akteur Sello Maake Ka-Ncube smeek nou dat produksiehuise vir hom werk moet gee, maar dié keer wil hy hê sy karakter moet Sello heet. Die akteur is nou keelvol daarvoor dat mense hom op sy karaktername noem en nie sy eie naam gebruik nie. Die veteraan-akteur is een van Mzansi se mees produktiewe en gerespekteerde akteurs. Sy loopbaan strek oor etlike dekades in die toneelbedryf. Deur die loop van sy loopbaan het hy in verskeie TV-programme verskyn, waaronder Generations, The Queen en Skeem Saam. Voorwaarde Die akteur het op Woensdag 3 Januarie op sosiale media by vervaardigers gepleit om hom aan te stel as Sello. Hy het moeg geword daarvoor om onder sy karaktername genoem te word, insluitend prof. Kganyago, Archie Moroka, Kgosi en Daniel Nyathi. Hy sê hy wil graag hê sy nuwe karakter moet Sello wees. Hy skryf: “Aan alle vervaardigers en produksiehuise, en ek het net een voorwaarde. Die karakter se naam moet #Sello wees.” Sjym, hy besef nie al kry hy ’n rol as Sello, sal ons hom nog steeds “Archie” noem nie...