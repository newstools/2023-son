DAAR is nou ’n geleentheid vir jou om deel te wees van ’n local movie wat volgende maand in Grassy Park, Lavender Hill en Zeekoevlei geskiet word. Die movie is ’n mengsel van aksie, drama en avontuur. Dit handel oor ’n cohesive gemeenskap omring deur ’n lagoon, wat deur ’n tsunami van maatskaplike kwessies getref word; van geslagsgebaseerde geweld tot eko-omgewing-afgradering, mensehandel, korrupsie en ongelykhede in die samelewing. Vernon Piedt, vervaardiger van die fliek, vertel hulle het navorsing, ontwikkeling en filmproduksie gereedheid oor drie jaar gedoen. “Die Lagoon is ’n storie van verandering, in egte sosiale realiteit, maar wat afspeel as magic realism.” Sy mede-vervaardiger, Zelda Hintsa, voeg by: “Die fliek pas by die huidige plaaslike en internasionale trend omdat dit vermaak, die jeug uitlok en challenge. Dit inspireer en vang ook die kreatiewe gees van Suid-Afrikaners. “Die unieke waarde lê daarin dat dit in touch is met die gehoor en reageer op gehoornavorsing. Dis die regte movie vir millennials.” Die movie spreek ekonomiese onsekerheid, soeke na identiteit, die toename in GBV, asook Covid-19 en die rasdebat aan. Heather Krieger, mede-skrywer van The Lagoon, sê: “Kykers moet nie die movie net kyk vir die intellektuele ervaring nie, maar vir ’n emosionele ervaring. “Die movie gee insig tot ’n wêreld van Suid-Afrikaanse kultuur wat nog nie gesien is nie.” Die fliek The Lagoon word deur die Bridgetown-teatermaatskappy vervaardig met oudisies wat op 14 Januarie by die Grassy Park Civic Centre gehou sal word. Enige persoon tussen 7 en 99 jaar oud is welkom om aan die oudisies deel te neem en jy het geen vorige acting experience nodig nie. Bring slegs jou commitment, passie en wys jy is ’n harde werker.