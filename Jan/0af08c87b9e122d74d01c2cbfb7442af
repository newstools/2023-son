TAARIQ Fielies se smash-and-grab-doel in die doodnskikke het Cape Town City ’n naelskraap sege van 1-0 oor TS Galaxy besorg tydens ’n Premierliga-wedstryd Vrydag in die Cape Town Stadium. Die Citizens is met die sege tot die sesde posisie bevorder en het in die proses hul onoorwonne lopie in die liga tot vier wedstryde gestrek. Die uitslag is ook die regte inspuiting vir die Citizens met die aanloop tot die Kaapse derby teen Stellenbosch FC Vrydag in die Danie Craven-stadion. Eric Tinkler (coach) se troepe het sake van meet af in die eerste helfte dikteer, maar was nie klinies genoeg om die deurbraak te maak nie. Dit was veral sy striker van Venuzuela, Darwin Gonzalez, wat die beste kans gehad het vroeg in die wedstryd toe hy sy kopskoot oor die dwarspaal gestuur het. Die verspeelde kans het City byna in die gat kom byt in die tweede helfte, maar die tuisspan sy goalie, Darren Keet, het uitstekend gekeer toe hy Bernard Parker verhoed het van die deurbraak vir die Rockets - soos Galaxy ook genoem word. City se frustrasies het amper tot ’n doel gelei toe Juan Zapata se skoot ook goed gekeer is deur Galaxy se goalie, Vasilije Kolak. Die Citizens se Lyle Lakay was ook bitter ongelukkig toe sy curling free-kick halfpad deur die tweede helfte die dwarspaal tref en weer in die veld van play gebounce het. Die tuisspan se aanhoudende druk is uiteindelik beloon toe Fielies die bal in die doelhok tuck in die 88ste minuut nadat Kolak nie beheer kon neem van die bal in sy doegebied nie. Galaxy het in die doodnsikke ook probeer om gelyk te trek, maar City se defence was rotsvas en het sy voorsprong beskerm om met maksimum punte uit te tree. 