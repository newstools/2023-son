DIE Sharks het Saterdag die eerste SA span geword om deur te dring na die laaste 16 van Groep A die Champions Cup. Die tuisspan het met 'n puik bonuspuntsege teen Bordeaux-Begles op Kingspark in Durban vorendag gekom en hul plek in die uitspeelrondes bespreek. Coach Neil Powell se span was met die rustyd met 22-0 voor, voordat hulle swak dissipline deur die besoekers in die tweede helfte uitgebuit het om met 'n oortuigende oorwinning van 32-3 uit die stryd te tree. Die Sharks het beswaarlik 'n voet verkeerd gesit het, met die Springbok-skrumskakel Jaden Hendrikse wat voortreflike spel opgedis het, en welvierdiend met twee drieë beloon is. Die Durbaniete het die dienste van die losskakel Curwin Bosch voor die afskop verloor. Dit het beteken dat Lionel Cronjé noodgedwonge op nr. 10 moes inskuif. Die Bok-haker Bongi Mbonambi moes ook na 10 minute die veld weens ’n skouerbesering verlaat, en is deur Kerron van Vuuren vervang. Powell sal ook bekommerd wees oor die fiksheid van die heelagter Boeta Chamberlain, wat die veld in die laaste 20 minute ook met 'n skouerbesering verlaat het. Dit was egter Hendrikse wat die show gesteel het met die manier hoe hy die spel agter die oond dikteer het vir die Sharks. Bordeaux is op drie verskillende geleenthede in die game met vier geelkaarte, twee en elke helfte gestraf. Dit het sake uiteraard baie moeilik vir die Franse gemaak. Die voormalige vleuel van die Sharks, Madosh Tambwe, het gesukkel om sy stempel vir sy nuwe span teen sy ou spanmaats af te druk. Daarteenoor het die Sharks se regtervleuel Marnus Potgieter twee keer agter die besoekers se doellyn gaan kuier. Die slot Gerbrandt Grobler het ook agter die besoekers se doellyn gaan kuier vir sy span se vyfde drie. Al wat die manne van Parys vir hul moeite kon wys, was 'n strafdoel deur Maxime Lucu. Kaptein Siya Kolisi en sy manne gaan nou Engeland toe reis vir hul laaste Groep A-wedstryd om Harlequins volgende Saterdag in Londen aan te durf. Puntemakers: Sharks - drieë: Jaden Hendrikse (2), Gerbrandt Grobler, Marnus Potgieter (2); doelskoppe: Lionel Cronjé (2), strafdoel: Cronjé. Bordeaux-Begles: strafdoel: Maxime Lucu