DE DOORNS. – Die N1-roete deur die dorp raak omtrent ’n kopseer vir druiweboere, maar ook vir motoriste. Dis mos al ’n ou ding dat smouse langs die pad staan en dan druiwe smous. Gewoonlik is dit gesteelde goed wat so verkoop word. Maar deesdae maan die polisie ook dat gevalle aangemeld is waar motoriste wat stop en dan besteel is. Dalikhaya Mandlelize, stasiekommissaris, sê die afgelope ruk is baie motoriste op die N1 beroof. Mandlelize sê dié tyd van die jaar is dit parstyd en dis wanneer die trosse druiwe so voete kry. Die polisie vra motoriste om nie teen die pad stil te hou om druiwe te koop nie, want hulle loop ’n baie ernstige risiko daarmee. “Mense is van selfone, handsakke en beursies beroof,” sê Mandlelize. Cops het onlangs toegeslaan en van die smouse toegekap. 