HARRY Kane is na bewering oop om ’n nuwe kontrak met Tottenham te sign ná gesprekke tussen die twee partye, berig Sky in Italië. Kane is nou in sy laaste jaar van sy kontrak en word gelink met ’n skuif na Manchester United met die Franse kampioenspan, Paris Saint Germain, wat ook voelers uitseek. Maar volgens Sky was daar reeds twee meetings tussen Tottenham en Kane se agent oor sy langtermynplanne in Londen. Sky se verslaggewer, Gianluca Di Marzio, het gesê: “Daar was twee meetings tussen Spurs en Harry Kane se agent waar daar bevestig is dat hy oop is om sy kontrak te hernu. Gesprekke is aan die gang.” Die Noord-Londen-klub het egter ontken dat enige vergaderings nog plaasgevind het. Die verwikkelinge volg kort nadat Kane Jimmy Greaves se Spurs-klubrekord van 266 doele geëwenaar het. 