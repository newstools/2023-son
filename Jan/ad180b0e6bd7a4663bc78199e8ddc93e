MONTECITO, ’n dorp in Kalifornië in Amerika, se inwoners moes dit inderhaas ontruim. Prince Harry en sy vrou, Meghan Markle, was onder die mense wat die hasepad voor vloede moes vat. Bekendes in Amerika se entertainment-wêreld soos Oprah Winfrey, Jennifer Aniston en Ellen DeGeneres bly ook daar. Owerhede het gesê al die inwoners moes hul huise ontruim omdat erge vloede voorspel is. Vernietig Daar is voorspel dat 20 cm reën in 48 uur sal val. Die pragtige dorp is veral weerloos teen modderstortings en sit aan die voet van ’n berg waar bosse eens was wat vyf jaar gelede deur ’n brand vernietig is. Omdat daar nie nou bosse en bome is nie, is modderstortings ’n groot moontlikheid. “Oor die laaste 30 dae het Montecito tussen 30 en 50 cm reën gekry. Dit sit die gemeenskap in gevaar.” Die voormalige TV host Ellen DeGeneres het ’n video op Twitter gepost waar die water stroom. “Dis malligheid,” skryf sy.