DIE polisie het 'n manhunt begin na verdagtes nadat daar in Eldorado Park in Johannesburg op vyf mense in 'n woonstelblok geskiet is. Luidens 'n polisieverklaring het die slagoffers Donderdagaand om 22:30 in die woonstel gesit toe die verdagte/s deur die venster op hulle geskiet het. Twee van die slagoffers is op die toneel dood verklaar terwyl die res na 'n plaaslike mediese sentrum vir behandeling is. Lt. kol. Mavela Masondo, 'n polisiewoordvoerder, sê die motief vir die skietvoorval kan in die stadium nie bevestig word nie, hoewel dit vermoedelik met bende-aktiwiteite in die omgewing verband hou. Dié voorval kom nadat vier mense dieselfde dag gearresteer is in verband met 'n skietvoorval wat op Oujaarsaand in nabygeleë Westbury plaasgevind het. 'n Gun en ammunisie is in hul besit gevind.  