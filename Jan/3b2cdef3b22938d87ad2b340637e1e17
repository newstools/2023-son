NOËL le Graët, president van die Franse sokkerfederasie, is deur die hoof van die organisasie se etiekkomitee aangesê om te bedank oor sy kommentaar oor Zinedine Zidane. Le Graët is gekritiseer ná sy uitlatings oor hy nie ’n oproep van Zidane vir die pos van nasionale team manager wil neem nie. Hy het later verskoning gevra vir sy uitlatings, wat hy as “lomp” beskryf het. Le Graët het gesê Zidane se toekoms is nie sy besigheid nie. “Hy kan gaan waar hy wil,” het Le Graët gesê. Patrick Anton, hoof van die FFF se etiekkomitee, sê dit is egter tyd dat Le Graët (81) opsy staan. Anton het aan L'Equipe gesê: “Le Graët het uitlatings gemaak wat wys hy het van sy helderheid verloor. Hy is ’n man wat moeg is en wat moet aanbeweeg.” Zidane het die 1998 Wêreldbeker as ’n speler gewen en het ná sy loopbaan ook ’n suksesvolle tyd geniet as manager van Real Madrid waar hy talle trofeë, insluitend drie Champions League-titels agtereenvolgens, gewen het. Zizou, soos hy genoem word, is getip om Deschamps as manager van die Les Blues te vervang ná die span se nederlaag teen Argentinië op penalties in die Wêreldbeker final in Katar. Deschamps se kontrak is egter Saterdag tot 2026 verleng. Le Graët se opmerkings oor Zidane is deur die Franse doelskieter Kylian Mbappe en die doelwagter Hugo Lloris as “oneerbiedig” bestempel, terwyl Real Madrid hom ook gekritiseer het.