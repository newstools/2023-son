JALOESIE blyk die motief te wees vir die moord op ’n jong vrou op Kersdag.Joriah Collins (34) is verskeie kere in die rug en longe gesteek - na bewering aan die hand van haar eks-berk. Die voorval het in Franschhoek gebeur, terwyl Collins saam met haar gewese boyfriend, Johnwinn van der Berg, ouers besoek het. Van der Berg is die volgende dag in Wellington gearresteer en het Woensdag in die landdroshof op ’n klag van moord verskyn. Collins is die ma van ’n agtjarige dogtertjie en 16-jarige seun wat in Wemmershoek by haar ouers bly. Volgens Elmaree April, ’n familielid, is die twee al ’n jaar uitmekaar en het nie kinders saam nie. Collins wou glo op die fatale dag na haar familie gaan. ’n Familielid sê ’n stryery het uitgebreek toe Collins ’n antie van haar wou gaan wish.