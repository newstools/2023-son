DONKER! Dis hoe die toekoms lyk vir inwoners en eienaars van kleinsake-ondernemings wat daagliks ure lank sonder krag moet klaarkom. Son het Maandagoggend juis tydens beurtkrag by kleinsake in Delft-Suid gaan inloer om te kyk hoe hulle cope. Op Hoofweg kan die geluid van ’n paar generators gehoor word wat so tussen die lawaai van verbygaande verkeer boor. Die meerderheid van dié kleinsake-ondernemings het egter geen generators nie en doen maar wat hulle kan om die in-flow van geld aan die gang te hou totdat die Prince of Darkness weer besluit om die ligte aan te skakel. Een van die besighede is ’n fast-food joint wat uit ’n caravan langs ’n supermark opereer. Die eienaar, Nomthandazo Mvimbi, was met Son se aankoms besig om vetkoeke reg te maak vir twee custormers. Sy sê: “Die loadshedding is ’n kopseer. En die kos raak soms sleg, want die yskaste is party keer tot vier ure af. En generators is te duur - dis nie eers ’n opsie nie. Selfs lampolie is ook netso duur. Ek is regtig raadop weens dié loadshedding.”