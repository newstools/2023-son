FASE 3 loadshedding sal Saterdag tussen 05:00 en 16:00 geïmplementeer word met fase 2 wat Sondag tussen dieselfde tyd in werking sal wees. Fase 4 sal steeds tussen 16:00 en 05:00 in werking wees. Eskom sê verskeie eenhede het sedert Donderdag weer tot die kragnetwerk teruggekeer, maar verskeie ander het intussen die gees gegee. Tans is meer as 22 000 MW weens beplande instandhouding en breakdowns buite werking. Eskom sal Sondagmiddag weer 'n update gee oor hoe die beurtkragrooster vir die week sal lyk.