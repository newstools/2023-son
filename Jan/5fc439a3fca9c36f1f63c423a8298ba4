TERWYL 'n vrou Vrydag in die hof op Springbok vrygespreek is van bedrog, moet haar man en 'n voormalige munisipale bestuurder steeds pa staan daarvoor. Maralise Cloete (38) van Matjieskloof naby Springbok, was aangekla van die bedrog wat in 2013 gepleeg is. Sy en haar man, Zihaadt “Hangkas” Cloete (41) en Nevie Aubrey Baartman (62), het tereggestaan op klagtes van tenderbedrog van ongeveer R79.9miljoen volgens die Valke se woordvoerder, Nomthandazo Mnisi. Die staat voer aan die Cloete’s was direkteure van die kostruksie maatskppy, MPG Construction. In 2013 was die maatskaapy die suksesvolle bieër van 'n tender van die Nama Khoi-munisipaliteit (NKM) op Springbok. Verder word beweer dat betrokke maatskappy nie aan die voorgeskrewe vereistes van die tender voldoen het nie. Baartman was toe die munisipale bestuurder van die NKM.