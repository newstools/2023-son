SATERDAG se L’Ormarins King’s Plate-byeenkoms op Kenilworth het racing van die hoogste gehalte opgelewer, maar dit sal ook onthou word as ’n dag van skokke. Die grootste skok van die dag wat punters verslae gelaat het, was die oorwinning van die 80-1-buiteperd Al Muthana, wat deur Bernard Fayd’Herbe vir die Ricky Maingard-stal gery is. Al Muthana, wat teen 50-1 geopen het en geen support in die betting gekry het nie, het die groot gunsteling en onoorwonne Charles Dickens oor die laaste 50 meter tree vir tree ingehaal vir ’n skoksege van 0,30 lengtes. Die hele land se geld was op Charles Dickens. Fayd’Herbe en Mainguard het ná die wedren albei verwys na die harde werk wat die span ingesit het om Al Muthana vir die wedren gereed te kry. Al Muthana het ’n allemintige R45,90 vir ’n wen uitbetaal en R9,40 vir ’n plek. Die eerste verrassing van die dag was Night Tiger (10-1, Son se derde keuse) wat in Race 2 verras het om gunstelinge soos Black Egret en Aussenkehr uit te stof. In Race 4 het Mr Cobbs (40-1) ook punters stom gelaat, terwyl Rascallion (11-2) in Race 6 ook teen die verwagting gewen het. Hy het selfs sy mede-eienaar, Marsh Shirtliff, stom gelaat. En om die byeenkoms mee af te sluit het die 33-1-buiteperd Chome Yellow verdere sout in punters se wonde gevryf.