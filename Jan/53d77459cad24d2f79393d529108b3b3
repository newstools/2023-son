ROBERTSON. — Hulle “Madiba-huisie” is hulle trots. Son het sowat vier jaar ge­lede berig oor William Johann (65) wat sy huis versier om aan ander inwoners in die Môreson-woonbuurt te wys dat mense hulle huise, wat die government omtrent 30 jaar gelede aan hulle geskenk het, moet waardeer. Vandag is Johann nie meer gesond nie en ly aan Alzheimersiekte. Sy niggie Cathy Pietersen sê dat Johann deesdae oral ronddwaal. Sy en haar nefie, Johnwin Pietersen (14), moet maar nou na die versierings en tuin omsien. Agteruit Johnwin sê vandat sy oom so siek geword het, het hy gesien dat al die harde werk wat sy oom in die tuin en in die versiering van sy huis ingesit het, stadig besig was om agteruit te gaan. “Ek en my antie het toe besluit om nie al die harde werk wat my oom hier ingesit het, ná al die jare sommer net so verlore te laat gaan nie,” het Johnwin vertel. Johnwin sê hy onthou toe hy jonger was hoe sy oom elke dag besig was met die versiering. “Mense wat nie van die huis weet nie en hier verbyloop, staar na die huis omdat dit vir hulle baie mooi is,” het Johnwin gesê. Cathy sê haar broer se gesondheid het skielik agteruitgegaan en hy dwaal elke dag in die strate rond. Juis met Son se besoek Vrydag was Johann weer op sy rondtes. Cathy sê so af en toe sal Johann wanneer hy weer by sy volle positiewe is, ietsie aan die huis doen, maar dan jeuk sy voete weer. Cathy haal nog die destydse Son-berig oor Johann uit en sê hy was baie trots dat hy die koerant gehaal het. Cathy en Johnwin sê dat hulle sal voortbou op die versiering van die huis.