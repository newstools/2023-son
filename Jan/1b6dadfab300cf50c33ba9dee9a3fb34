’N SEKURITEITSBEAMPTE van Despatch in die Oos-Kaap is Sondagaand doodgeskiet terwyl hy aan diens was. ’n Polisiewoorvoerder, kapt. André Beetge, sê die 47-jarige Arnold Retief het buite ’n garage in Hoofstraat parkeer, moontlik om iets te kry om te eet, toe ’n gewapende man hom nader. Volgens hom is Retief op die plek doodgeskiet en sy vuurwapen en 36 koeëls is gesteel. Beetge sê in dié stadium was die motief om sy vuurwapen te steel. Retief werk vir Topflight Security Services. Die maatskappy het op sosiale media gesê geen arrestasie sal die jong beampte se lewe terug bring nie. Die saak word ondersoek. - AlgoaFM