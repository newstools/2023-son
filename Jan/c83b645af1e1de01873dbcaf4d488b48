DIE Wes-Kaapse polisie het drugs ter waarde van meer as R1 miljoen gekonfiskeer. Die groot dwelm vonds van 30 sakke Mandrax-pille, ter waarde van R1.5 miljoen, is op die N1 by Beaufort-Wes gekry. Volgens sers. Chris Spies, polisiewoordvoerder het hulle Vrydag tydens 'n padblokkade deur lede van die Provincial Organised Crime Investigation Narcotics Unit die groot slag geslaan. Hulle was besig om motors langs die N1 te deursoek, toe hulle 'n verdagte silwer Toyota Corolla, wat by 'n nabygeleë petrolstasie geparkeer staan, opmerk. Volgens die cops het die bestuurder van die motor verdag begin optree toe hy die polisie gewaar. Hy het na verneem word die cops R400 aangebied om hom verby die verkeersbeamptes te begelei, wat die hoofweg patrolleer. Die verdagte is op die toneel vir omkopery gearresteer. Die Nacotics Unit het die verdagte se motor deursoek en op 30 000 Mandrax-pille in die kattebak en panele van die motor versteek, afgekom. Die cops het op die dwelms en motor beslag gelê. Die verdagte, 'n Zimbabwiër, is opgesluit en sal Maandag in die hof op klagte van besit van onwettige dwelms en omkopery verskyn.