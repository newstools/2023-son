ROSCOE Pekeur gaan sy Boland-bokshandskoene vir die glanswêreld van Amerika verruil. Dié skokonthulling het hy gister eksklusief aan Son bekend gemaak. Pekeur sê hy vertrek na die buiteland om ’n internasionale sangsensasie te word. “Ek gaan my nuutste single record daar release. Ek weet dit gaan ’n internasionale hit wees. Dis waarom ek dit in Amerika wil laat opneem,” sê die entrepreneur van Montagu. Pekeur sê hy wil net sy beloofde bokstoernooi by die Maties agter die blad kry voordat hy sy tasse pak. “Ek beplan om twee jaar Amerika toe te gaan. Daar wil ek my sangloopbaan vestig waarna ek as ’n internasionale superstar wil terugkom huis toe. “In Amerika sal ek ook werk maak om my boksloopbaan uit te brei. “Ja, ek gaan my truuks uithaal in Amerika,” sê Pekeur selfversekerd. Hy het in een jaar Boland-boks met groot gesag aansien gegee. Pekeur sê hy het in ’n musiekhuis grootgeword waar hy en sy pa, oorlede Ivan Pekeur, gereeld na musiek van Barry White en Michael Jackson geluister het. “My pa se favourites was die Narina Brass-langarm en The Rockets. Hy het ook later sy eie band gehad. “My oupa Jan ‘Nannie’ Pekeur het ook sy eie band gehad en het in Pekeurstraat in Montagu gewoon. Ek is vas oortuig die straat is na my oupa genoem.” Gekroon Roscoe is al 15 jaar aktief betrokke by die entertainment-bedryf. Op die ouderdom van 13 jaar is hy as WP se nr. 1-ballroom-danser in sy ouderdomsgroep gekroon en is toe SA’s toe by Sun City, waar hy sewende gekom het. Op hoërskool is hy gekies as die hoofdirigent langs die Springbok-rugbyspeler Rynhardt Elstadt, wat die hoofatleet vir die interskole was. Pekeur het ook die kreet geskryf vir die eerste interskole tussen Montagu en Bredasdorp. Roscoe sê die T-shirt wat hy aan het, sal almal herken. Dis soortgelyk aan dié wat een van Amerika se grootste rappers, Notorious B.I.G, altyd gedra het. Ander interessante feite oor Roscoe is: