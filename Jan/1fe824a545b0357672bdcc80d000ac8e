DIE heelagter Roswin Abrahams is onder die nuwelinge wat Saterdag in Mthatha vir Crusaders teen die Ntlaza Lions in ’n Eastern Cape Super14-wedstryd opdraf. Abrahams, wat talle jare vir Groot-Brak gespeel het, het vanjaar die skuif na Parkdene gemaak. Hy sal saam met nog ’n nuweling, Justin Bhana (linkervleuel), wat voorheen vir Barbarians uitgedraf het, in Crusaders se agterlyn ingespan word. Crusaders het verlede week met ’n sege oor Kirkwood begin. Ricardo Beukes, coach van Crusaders, sê: “Gegewe die logistieke uitdagings het ons voorbereiding baie goed verloop. Ons het die toernooi as gevolg van beserings, rehabilitasie en kondisionering sonder 13 van ons staatmakers begin. Staatmaker “Ons is versigtig optimisties dat ons komende naweek ook ná die 880 km se travel die knoop vir ons unie kan deurhak. “Dié week verwelkom ons reeds ons onderkaptein en staatmaker, Kerwin Appollis, terug wat verlede week nie beskikbaar was nie.”