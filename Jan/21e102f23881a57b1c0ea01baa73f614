'N MAN (24) is in Philippolis in die Vrystaat gearresteer nadat twee vuurwapens en koeëls gesteel is. 'n Polisiewoordvoerder, sers.  Mahlomola Kareli, sê die stasiebevelvoerder van Philippolis-polisie het Maandag 2 Januarie inligting ontvang van iemand was besig is om vuurwapens te verkoop. "Die bevelvoerder en haar span het vinnig opgetree en 'n 24-jarige verdagte gearresteer. "Inligting is opgevolg en lede het na Poding-tse-Rolo gegaan waar 'n 35-jarige man gearresteer is weens besit van 'n geweer en halegeweer en koeëls wat in sy huis versteek was." Kareli sê volgens 'n voorlopige verslag het die 24-jarige man by 'n huis ingebreek en die vuurwapens uit 'n kluis wat gesluit was, gesteel. Die eienaars was met vakansie. Die 35-jarige en 24-jarige is gearresteer en het Donderdag in Philippolis se landroshof verskyn. 