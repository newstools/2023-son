DIE Premierliga log leaders, Arsenal én die huidige kam­pioen, Manchester City, is die seisoen in ’n tweestryd gewikkel, maar die Gunners se manager, Mikel Arteta, beklemtoon dat dit nie sy vriendskap met sy eweknie van City, Pep Guardiola, sal beïnvloed nie. Arteta was Guardiola se assistent by City vanaf 2016 tot 2019, voor sy skuif na Arsenal, ná die uittrede van Unai Emery. Arsenal gee tans die pas aan in die liga met 50 punte ná 19 wedstryde, vyf punte bo die tweede geplaaste City wat ’n wedstryd meer gespeel het. Die spanne kruis vandag swaarde in die Etihad Stadium in ’n wedstryd in die vierde ronde van die FA Cup. Oor sy head-to-head met Guardiola in die liga en die FA Cup, het Arteta gesê: “Ek het altyd gehoop dit sou eendag die geval wees en dit gebeur dié seisoen. “Dit gaan natuurlik nie ons vriendskap verander nie, dis hoe belangrik hy in my lewe is en hoe belangrik hy vir my beroep is. “Ons wil albei ons klubs op die beste manier voorberei om te wen en te verdedig. Dit was nog altyd die geval van dag een af. “Op sekere maniere sal dit ons seisoen define, ja, want as ons Vrydag (vandag) kan wen, gaan ons deur na die volgende ronde en hulle nié. “Dit is ’n belangrike kompetisie en ’n sege sal die oomblik define. “Dit sal ons ’n kans bied om weer die FA Cup te wen. Maar dit gaan ’n groot toets wees, want hulle is die beste sokkerspan in die wêreld. Ek sien uit daarna. Dit sal ons baie vertel oor waar ons is.”