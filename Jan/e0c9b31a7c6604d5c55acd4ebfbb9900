TEMBA BAVUMA, Suid-Afrika se witbal-krieketkaptein, is weer oor die hoof gesien vir ’n plek in een van die ses spanne in die nuwe Twintig20-liga wat binnekort begin. Nadat Bavuma nie tydens die veiling verlede jaar ’n plek onder die ses franchise spanne kon verseker nie, is hy nou in die wildcard-gleuf ook misgekyk. Daar was toe groot ontevredenheid oor Bavuma se weglating en dat daar min Suid-Afrikaanse etniese swart spelers onder die spanne was. Die wildcard-gleuf is toe ingestel om die vraag aan te spreek, maar Bavuma kon toe ook nie die paal haal nie. Net twee etniese swart spelers, Aaron Phangiso (Joburg Super Kings) en Andile Phehlukwayo (Paarl Royals), het die aandag van die franchises getrek. Bavuma het tydens sy snub by die veiling gesê: “Ek sal lieg as ek sê dat ek is nie teleurgesteld nie. Ek voel teleurgesteld en in die steek gelaat.” Intussen is JP Duminy, coach van die Paarl Royals, in sy noppies met die aanwins van die veelsydige Phehlukwayo. Die Royals, met hul hoofkwartier op Boland Park in die Paarl, speel hul eerste wedstryd in die reeks op 10 Januarie op Nuweland teen die MI Cape Town. Phehlukwayo is ’n ervare internasionale krieketspeler wat al vier toetswedstryde, 74 eendagwedstryde en 38 T20’s vir die Proteas gespeel het. Dat ’n speler van sy kaliber tydens die veiling vroeër opgeraap is nie, bly ’n raaisel. Hy is besondere bouler wat goed sal aanpas by die toestande van Boland Park. Phangiso is ’n ervare witbal-krieketspeler en het 21 ODI’s en 16 T20’s vir die Proteas gespeel. Hy is steeds een van die mees ekonomiese draaiers in die kortste formaat. Die MI Cape Town het die Engelse superster-snelbouler Jofra Archer, wat lid van Engeland se 2019-Wêreldbeker-champs was, gewerf. Die Sunrisers van die Oos-Kaap wat deur Andy Birrell afgerig word, het in die 21-jarige Jordan Hermann te talente belê. Dié 21-jarige was hierdie seisoen in goeie vorm en is goed vertroud met die St. George’s Park-veld. Die volledige lys is: MI Cape Town: Jofra Archer (Eng); Joburg Super Kings: Aaron Phangiso; Durban’s Super Giants: Akila Dananjaya (SL); Eastern Cape Sunrisers: Jordan Hermann; Pretoria Capitals: Senuran Muthusamy; Paarl Royals: Andile Phehlukwayo.