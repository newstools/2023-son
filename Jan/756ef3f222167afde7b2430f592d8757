Lisa Marie Presley, dogter van rock & roll-sanger Elvis Presley is Donderdagaand oorlede op die ouderdom van 54. Die nuus is deur haar ma, Priscilla Presley, in ’n verklaring bevestig. “Dit is met 'n swaar hart dat ek die verwoestende nuus moet deel dat my pragtige dogter, Lisa Marie, ons verlaat het,” het sy gesê. “Sy was die passievolste, sterkste en liefdevolste vrou wat ek nog ooit geken het. Ons vra vir privaatheid terwyl ons probeer om hierdie ernstige verlies te hanteer,” lui die verklaring. TMZ het onthul dat Lisa hartprobleme in haar huis in die Los Angeles-voorstad Calabasas ervaar het toe sy Donderdag hospitaal toe geneem is. Vroeër hierdie week het sy die Golden Globes-toekenningsaand in Beverly Hills bygewoon, waar die akteur Austin Butler die toekenning vir beste akteur gewen het vir die vertolking van haar pa in die movie, Elvis. Lisa, gebore op 1 Februarie 1968, was enigste dogter van Elvis. Gedurende haar leeftyd was sy vier keer getroud, van haar voormalige mans sluit in die popsanger Michael Jackson in 1994, en Nicholas Cage in 2002. Intussen stroom huldeblyke steeds in van baie in die vermaaklikheidsbedryf. “Lisa, baby girl, ek is so jammer. Ek sal jou mis, maar ek weet ek sal jou weer sien. My liefde en hart gaan uit na Riley, Priscilla, Harper en Finley,” skryf die akteur John Travolta in ’n Instagram-plasing. A post shared by John Travolta (@johntravolta)  We are incredibly saddened to hear of the passing of Lisa Marie Presley. She was an extremely talented Singer/Songwriter and a very welcome presence at the Golden Globes this past Tuesday. May you rest in peace ?? pic.twitter.com/BL8q0cfUAk   