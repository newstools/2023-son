DIE Proteas kan Sondag in Bloemfontein nog ’n tree nader aan outomatiese kwalifisering tot vanjaar se World Cup in Indië gee. Die Suid-Afrikaners het Vrydag onder die span se nuwe coach, Shukri Conrad, Engeland in die eerste van drie ODI’s met 27 lopies geklop, en is nou die gunsteling om dit 2-0 in die tweede ODI te maak. Die derde kragmeting in die reeks word Woensdag in Kimberley beslis. Suid-Afrika moet ten minste twee van die wedstryde teen Engeland wen en dan later vanjaar met Nederland afreken. Gegewe die erns van Suid-Afrika se stryd om onder die wêreld se top-10 spanne te beweeg, behoort Conrad geen verandering aan die span te maak in die tweede stryd teen die World champions op die Mangaung Oval nie. Dit was veral Sisanda Magala, wat eienaardig genoeg op die ouderdom van 32 in sy vierde ODI gespeel het, wat beïndruk het. Magala het 3/46 geneem, wat hom ook die speler van die wedstryd-prys besorg het. Temba Bavuma, kaptein van die Proteas, het Magala se vertoning uitgesonder. “Hy (Sisanda) het die wedstryd in ons guns geswaai en ons momentum gegee. Hy was deurgaans ’n bedreiging, omdat hulle nie gewoond was aan sy boulwerk nie.” Magala het ná die wedstryd gesê: “Ek is baie gelukkig, veral as daar in ag geneem word die possies waarin ons voor die  wedstryd was. “Temba het besonders goed gevaar deur die situasie goed te kon lees en om veranderinge aan te bring toe hy die boul. “Ek het net by die basics gebly en my lyn en lengte gehandhaaf. Dit het vir my gewerk. “Ek moet net byvoeg ek was ’n bietjie senuweeagtig, veral as daar in ag geneem word die soort krieket wat Engeland speel,” het hy bygevoeg.