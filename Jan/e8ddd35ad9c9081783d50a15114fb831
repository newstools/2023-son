VERLEDE jaar was vir die meeste van ons ’n wroeg-jaar en 2023 kon nie gou genoeg kom nie. Ons is optimisties, maar hierdie fase 6-beurtkrag verlam ons. Besighede vou, mense verloor hulle werk; hel, gaan slaap honger. Vroeg dié maans waarsku die Kaapse Kamer van Koophandel dat van ons florerende sleutel-sektore op hulle knieë gedwing gaan word. Hoe moet jy ’n besigheid bestuur of ’n lewe maak as jy tot 12 uur per dag moet juggle-juggle? Ons is die laaste paar dae op ’n laer vlak, ja, maar dit gaan nie noodwendig die skattings van 9 miljoen werkverliese afweer nie. Eens op ’n tyd was ons die naas-goedkoopste kragverskaffer ter wêreld met toekennings vir die wyse waarop ons kragsake bestuur het. Slagter Nersa se toekenning van ’n 18,65%-tariefverhoging gaan ons onmiddellik aan ons lyf voel. Diegene wat hulle krag van munisipaliteite kry, moet nog hulle berekeninge maak sodra hulle hul cut byvoeg. Terloops, Nersa moet die tariewe bekostigbaar hou vir verbruikers en volhoubaar hou vir Eskom. Ek hoor van ’n slagter wat maar min vleis slag en op sy rakke sit, want dit raak vrot van so lê. Verbruikers is huiwerig om vleis te koop en te vries, want die vrieskaste pak óf op óf kan nie die bevrore kos gevries hou nie. My kollega sê in die ou dae was ’n side hussle ’n opsie, maar deesdae raak dit ’n way of life. Wie van ons kan werklik solar bekostig? ’n Mens voel uitgelewer en jy moet heeltyd opweeg wat die noodsaaklikste behoeftes is en wat net ’n luukse is. Daar is nou weer ’n energiekrisiskomitee met allerlei voorgestelde ingrypings. Uit die aard van my werk moet ek weet wat hulle voorstel, maar ek is soos jy al so op vir al die pratery en onvoltooide planne. Nou is daar sekere politieke groeperinge wat hofsake praat, maar in my agterkop weet ek daar is volgende jaar ’n verkiesing. Dit voel soos “damned if you do, damned if you don’t”. Een van die komitee se voorstelle is noodwetgewing sodat kragstasies vinniger gebou kan word. He-he-he, dít terwyl die bestaande kragstasies nie eens in diens kan bly nie. Ons het Medupi en Kusile gebou om watts by die netwerk te voeg, maar Medupi het opgeblaas weens nalatigheid en nou gaan dit miljarde kos om te fix. Ons gaan waarskynlik eers teen 2024 die lig sien. Miracle Drie van Kusile se eenhede staan stil — een skoorsteen het ineengestort en twee is op risiko. Koeberg se “vernuwing” moes lankal klaar gewees het... ek kan aangaan, maar ek wil nie ’n martelaar wees nie. Nou, wat nou? Die staat kan ons nie red nie. Die departement van Minerale en Energie (uncle Gwede-hulle) is ’n gebedsaak. Die miracle sal wees om solar panele op alle dakke te hê om bykomende krag tot die grid te voeg; om windplase te skep en die ruimte oop te maak vir nuwe toetreders. Die land se opwekkings­tekorte gaan nie oornag verdwyn nie. Die vraag is of die politiek wil bestaan en of ons weldeurdagte, getoetste planne het om in werking te stel. Teen hierdie tempo skakel ons die beleggersliggies af. Wie wil in ’n land belê as jy meestal in die donker moet produseer?