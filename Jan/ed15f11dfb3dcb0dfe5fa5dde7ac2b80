DIE Stad Kaapstad veroordeel die chaos wat vroeër Woensdagaand by die sirkel by Imizamo Yethu in Houtbaai, uitgebreek het toe taxi-operateurs die pad geblokkeer het. Raadslid Roberto Quintas sê 'n MyCiti-bus is ook met klippe bestook en sy windscreen is gebreek. "Te midde van die chaos is daar 'n waarskuwing ontvang van mense wat na die sirkel toe beweeg het om die bus aan die brand te steek. "Dit lyk of brandstigting ondersoek gaan word en 'n klag van poging tot moord is ook by die polisie gemaak. "Die Stad sal alles moontlik doen om te help dat arrestasies gedoen word." Quintas sê in geen gemeenskap in die wêreld kan sulke optrede aanvaar word nie. Hy het gesê pendelaars wat MyCiTi-busse gebruik, sal steeds by die huis kon kom.