VEERTIEN mense het tot dusver die feesseisoen op paaie in die Wes-Kaap gesterf en minstens nege motoriste is vir spoed gearresteer. Jandré Bakker, woordvoerder van die departement van vervoer en openbare werke, sê 315 padblokkades en checkpoints is in die provinsie gehou. Hy het ook gevra dat bestuurders vir voetgangers moet uitkyk. “Altesame 42 910 voertuie is gestop en 12 651 boetes is uitgereik vir verkeersoortredings. “Ons het 431 spoedoortredings aangemeld en die vinnigste wat gery is was iemand wat 178km/h in ’n 120km/h-sone gery het. “’n Verdere 41 motors is geskut en 152 is gekeer om verder te ry.”