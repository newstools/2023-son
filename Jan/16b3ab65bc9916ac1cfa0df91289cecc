TOM Cruise is weer die main ou! Op 60 het die akteur gewys dat hy dit nog het. Dit, nadat sy mees onlangse movie Top Gun: Maverick, met verskeie groot toekennings weg gestap het, insluitend beste fliek, beste fliek met wye vrystelling en beste aksie- en avontuur-fliek, by Rotten Tomatoes se Golden Tomato-toekennings. Sedert sy vrystelling het dit verlede jaar die grootste Box Office hit in Suid-Afrika geword. Dit was die tweede grootste wêreldwyd, nadat dit meer as 60 internasionale toekennings gewen het. Die movie met Cruise in die hoofrol is ’n opvolg van die klassieke 1980’s se Top Gun. In die jongste aflewering vertolk Cruise die rol van, ’n deurwinterde vlieënier, Pete “Maverick” Mitchell. Maverick het meer as 30 jaar van sy lewe daaraan gewy om diens te lewer as een van die Navy se top-vlieëniers. Ten spyte hiervan bly hy gedryf om meer hoogtes in sy loopbaan te bereik. Dit lei later daartoe dat hy opleiding moet gee aan die nuwe groep Top Gun-gegradueerdes vir ’n gespesialiseerde missie, anders as enige ander wat voorheen ervaar is. Dit dwing hom om die spoke van sy verlede te confront, wanneer die seun van ’n oorlede familievriend op sy pad kom. Maverick ontmoet lt. Bradley “Rooster” Bradshaw, die seun van Maverick se oorlede vriend lt. Nick Bradshaw, oftewel “Goose”. Rooster se pa het Maverick in die verlede vertrou; maar hy wil nie dieselfde fout maak nie. Terwyl ’n missie in die lug hang, moet Maverick sy kop hou. Of jy nou die nostalgie wil voel, of die opwinding van die nuutste weergawe wil geniet, jy kan albei hierdie TOP GUN-movies op Showmax vind.