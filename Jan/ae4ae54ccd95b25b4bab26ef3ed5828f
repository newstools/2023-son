17 DAE sonder krag is onmenslik. Dis die kopseer van Valerie Carstens (74) van Bishop Lavis. Carstens is ’n kroniese pasiënt, wat ’n nebulizer gebruik om haar te help met asemhaling. Haar krag het op 31 Desember 2022 tydens beurtkrag afgegaan. Sedertdien is die krag steeds af. Dis net by haar adres in Maitland-straat waar die krag af is. Al die ander huise in die straat se krag word weer aangeskakel ná ’n sarsie. Ergste Carstens vertel: “Ek woon al 39 jaar in Bishop Lavis. Dis die eerste keer wat my krag vir so lank af is. “Ek het sover met loadshedding gecope, maar dis nou die ergste. “Ek gebruik al ’n paar maande ’n nebulizer oor ek aan emfiseem ly. “In Desember was ons drie dae lank sonder krag as gevolg van kabeldiefstal. “Dit was gefix, maar toe het die krag weer op 31 Desember afgegaan en nog nooit weer aangekom nie. “Die elektrisiteitdepartement vertel my dis oor ek ’n low user is. Hulle sal moet ondersoek instel. Dit was die laaste wat ek van hulle gehoor het. “Ek het net ’n verwysingsnommer gekry (ref.604384817).” Haar situasie is nou so erg dat indien sy met asemhaling sukkel, moet sy na die hospitaal gaan. Sy sê: “Daar is nie altyd vervoer beskikbaar nie. “Ek is ’n gereelde krag-koper. Al wat ek wil weet, is wanneer gaan my krag aan? “Want só kan dit nie aangaan nie. Wil Eskom my dood veroorsaak?” Carstens het uitgereik na rdl. Charles Esau vir hulp. Esau vertel: “Gewoonlik as ek ’n klagte by Eskom indien, word dit na omgesien. “Dié keer is daar geen antwoord van Eskom oor hierdie verwysingsnommer nie. “Ongelukkig word Carstens nie deur die Stad Kaapstad elektrisiteit voorsien nie. “Anders was daar meer wat ek vir Carstens kon doen. “Dis onmenslik om haar só te sien suffer om asem te haal.” Op Oujaarsaand, toe die kragonderbreking begin het, is sy na die hospitaal gehaas en is ontslaan, maar die krag bly steeds af. Dit maak haar toestand erger aangesien sy elke dag moet eet en haar medikasie neem. Son het die aantal kommunikasie onder oë gehad wat al met die Eskom call centre gemaak was, wat steeds kragteloos is. Oproep om Eskom-kommentaar was skynbaar ook op loadshedding sonder enige terugvoering.