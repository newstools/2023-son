DIE Abbott Elementary-ster Sheryl Lee Ralph het Dinsdag omtrent shade na die Kardashians gegooi tydens ’n onderhoud by die Golden Globes. ’n Verslaggewer het die suksesvolle aktrise gevra watter raad sy aan haar 15-jarige self sou gee. Die aktrise het loud and proud gesê sy sou haar jonger self gerusstel oor haar liggaamlike features wat as “anders” beskou is. In dieselfde asem het sy gekap na die Kardashian-Jenner-stam omdat hulle hul Godgegewe lippe kunsmatig verbeter het. Die 66-jarige Emmy-wenner is deur InStyle se Kirbie Johnson gevra wat sy vir haar 15-jarige self sou vertel as sy kon. “Daar is niks fout met jou neus nie. Daar is niks fout met die skakering van jou vel nie. Daar is niks fout met die manier waarop jou hare uit jou kop groei nie,” het Sheryl buite The Beverly Hilton gesê. “En daar is beslis niks fout met jou lippe nie, want daar sal ’n paar mense wees, wat die Kardashians genoem word, en hulle sal $10K betaal vir jou lippe. Hou vas, 15-jarige Sheryl Lee Ralph. Jy is goed.” Vat so, Kardashians! Oe, ja en hoe damn goed lyk die aktrise nie vir haar 66 jaar nie!?