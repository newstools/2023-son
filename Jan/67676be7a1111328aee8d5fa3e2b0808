Liewe Antie Mona EK HET ’n outjie wie se jaloesie op another level is, Antie.Ons gaan nou drie jaar vas uit en aan die begin het ek gedink sy obsession met my is cute en hy act so omdat hy genuinely lief is vir my. But baie gou het ek besef dat daar niks cute omtrent sy houding is nie. As ek haarsalon toe gaan, wil hy weet vir wie maak ek my mooi. As ek vir my ’n nuwe toppie of iets koop, doen ek dit vir ’n ander man. Ek mag nie eens na my phone kyk nie, dan wil hy weet met wie chat ek en sê ek het ’n ding met ’n klomp manne aan. Panty Antie, hy’t een keer gesê ek moet my panty aftrek sodat hy kan ruik met wie ek seks gehad het. Toe lag ek nog, want ek dink dis ’n joke. Wie sal dan expect dat sy girlfriend so iets moet doen? Maar die man was dead serious. Toe sê ek ha-a, wag, jy gaan my nie treat asof ek ’n item van jou is nie. Ek is 24 en hy is 36 jaar oud. Hy was voorheen getroud. Hy is ’n besigheidsman wat baie weg van die huis moet travel vir werk en hy sê dis in hierdie tyd dat sy vrou op hom gecheat het. Hulle is toe geskei, maar, Antie, ek kan nie anders as om te wonder of sy vrou wel gecheat het soos wat hy sê en of sy maar geloop het oor sy obsessive houding nie. Ek kan nie met enige mansmens praat nie, dan het ek ’n ding aan met hulle. Ek mag nie met my vriendinne uitgaan of chat nie, dan gee hulle manne vir my. Antie, sy houding is om van naar te word. Ek het al met hom hieroor gechat, dan sê hy net hy is sorry en hy gaan change. Maar dis nog nie ’n week later nie, dan is hy maar net weer dieselfde jealous boy­friend wat al hierdie accusations maak. Niks daarvan is waar nie. Ek is nie die cheating type nie en was nog altyd faithful, maar hy kan dit eenvoudig nie in sy klapperdop kry nie. Maybe het hy trust issues omdat hy ’n knock weg het in sy vorige huwelik, I don’t know. Ek het al sy vrou ontmoet en sy is ’n lovely mens wat nie ’n probleem met my het dat ek haar eksman date nie. Toe sy gehoor het ek en hy is in ’n verhouding, het sy gelag en net gesê good luck. Toe ek vra hoekom sy so sê, het sy net gesê ek sal wel uitvind en dat sy nie iemand is wat ander mense swak maak nie. Ek dink nou sy het my probeer waarsku. Hy het sy goeie dae en kan ’n lieflike mens wees wat my lekker kan bederf, maar dis hierdie side van hom wat my afsit. Ek wil nie dié jaar deur dieselfde dinge gaan nie, want ek moet lank dink voor ek ’n ding doen, want netnou maak dit hom kwaad. Ek kan ook nie enige ding aantrek nie, want ek wil nie ’n stryery begin nie. Ek sal dit appreciate as Antie vir my raad kan gee. Bly ek of gly ek? Ek weet dat ek nog te jonk is om met sulke drama in my lewe te sit. — Raadop, WhatsApp Liefie, jy is só reg: jy is nog veels te jonk vir sulke drama. Daar is vir Antie twee dinge hier ter sprake: ’n man wat trust issues het oor die cheating-drama van sy mislukte huwelik. Of ’n man wat dalk self agter die jol-deur staan. Laasgenoemde is ’n sterk possibility, veral as ’n mens sy eksvrou se reaksie in ag neem. As hy sukkel om mense te trust, behoort hy hulp hiervoor te kry. Jy is immers nie in ’n polisie- verhouding waar jy verslag oor jou doen en late moet doen nie. En jy is beslis nie sy kind wat na sy pype moet dans en daar vir jou voorgesê word wat jy mag aantrek en met wie jy nie mag gesels of gesellig verkeer nie. Hierdie man kan dalk sy nice moments het, maar hy is ’n control freak. Mense soos dié verander nie, veral as hulle niks verkeerd met hulle optrede sien nie. Dit is om hierdie rede dat dit dalk beter sal wees om eerder maar uit hierdie verhouding te kom. Uithaak Jy wil nie rondhang in die hoop dat dinge gaan verander, en dan raak dit net erger nie. As hy al drie jaar so perform, wat is die kanse dan dat hy enigsins in die not so distant future gaan verander? Jy sal regtigwaar moet besin oor hierdie verhouding voordat iets dramaties en traumaties gebeur. Veels te dikwels lees en hoor ’n mens van sulke mense wie se kop dan heeltemal uithaak en ander hulle lewe in die proses laat verloor. Vergeet maar al die nice dinge wat hy soms vir jou doen, want aan al hierdie dinge is anyway ’n prys gekoppel. ’n Prys wat jou op die ou einde selfs jou lewe kan kos !