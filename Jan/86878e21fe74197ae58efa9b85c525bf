HY STAAN tereg op die moord van die bejaarde Alfred Driver (85) wat in September 2022 by sy huis met â€™n mes aangeval is. Yaseen Stemmet het gister weer vlugtig in die Athlone-landdroshof vir die moordklag verskyn. Die saak is uitgestel tot 24 Januarie wanneer Stemmet om borgtog sal aansoek doen. Stemmet was by sy vorige hofverskyning eers vir 30 dae waarneming na Valkenberg gestuur om seker te maak of hy in staat is om vir die saak te staan. Die hospitaal het hom egter geskik verklaar en die saak kan nou voortgaan. Stemmet bly steeds in aanhouding tot sy volgende hofdatum.