DIE Suid-Afrikaans-gebore slot Paul Willemse sal Frankryk se laaste game van die Ses Nasies-reeks teen Wallis by die Stade de France misloop. Die Montpellier-voorspeler in die tweede ry “is vandag uit en terug by sy klub”, het die FFR gister in ’n verklaring gesê, sonder om verdere besonderhede oor die rede agter Willemse se weglating te gee. Hy was in die beginspan in die eerste vier wedstryde van die toernooi vir Les Bleus. Dit sluit Saterdag se geskiedkundige vernedering van 50-13 van Engeland op Twickenham in. Hy is in die 49ste minuut deur Romain Taofifénua vervang, sonder dat dit gelyk het of hy beseer is. Willmse is nog nie vervang in die groep wat sal voorberei vir Saterdag se laaste kragmeting teen die Walliesers nie. Frankryk is tweede op die puntelys met drie oorwinnings van vier wedstryde, en het steeds ’n kans om die toernooi vir die tweede agtereenvolgende jaar te wen. Om dit te doen, sal hy Wallis moet klop, waarskynlik met ’n bonuspunt, maar dan moet die voorloper, Ierland, teen die onvoorspelbare Engeland in Dublin moet verloor.