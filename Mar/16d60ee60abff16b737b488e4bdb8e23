DIE musical chairs in die Cederberg-munisipaliteit blyk geen einde te kry nie. Na minder as ’n jaar en ’n tussenverkiesing is daar weer ’n nuwe politieke leierskap. Dr. Ruben Richards van die Cederberg Eerste (CE) is Woensdag weer tot mayor verkies, met die CE se André Mouton as deputy en dr. John Hayes van die DA as speaker. Die drie vervang onderskeidelik William Farmer van PA as mayor en die ANC se Francois Kamfer en Maxwell Heins as onderburgemeester en speaker. Volgens ’n kort Facebook-inskrywing bevestig die munisipaliteit die verandering. “Na ’n marathonvergadering het die raad van Cederberg ’n nuwe leierskap verkies.” Dit volg na mosies van wantroue in die top drie ampsdraers. Die ANC- en PA-koalisie het verlede Julie beheer oorgeneem. Met Mouton se verkiesing van wyksraadslid het die CE, DA en VF+ koalisie ’n meerderheid van setels gehad vir nog ’n ronde van wantrouemosies om suksesvol te wees. Na die 2021 munisipale verkiesing het die CE met drie setels, DA met twee en VF+ met een setel ’n koalisie gevorm, met Richards wat as mayor verkies is. In Julie 2022 is ’n mosie van wantroue teen Richards goedgekeur - na bewerings van bedrog en korrupsie. Die mosie was suksesvol nadat ’n DA-lid saam met die ANC ten gunste daarvan gestem het. Die DA het Woensdag se politieke veranderinge verwelkom. Andricus van der Westhuizen, kiesafdelingshoof van Cederberg, se: “Met die ANC- en PA-koalisie wie uitgestem is. word die munisipaliteit weer regeer deur ’n gestabiliseerde veelpartykoalisie.