Liewe Antie Mona EK HOOP Antie kan vandag ook vir my goeie raad gee. Antie sien, ek is nie meer lus om so aan te gaan nie. Wie is dan nou anyway lus vir ’n stryery elke liewe dag van die jaar? As ek wakker skrik, dan nag my vrou. As ek smiddae by die huis kom, dan koek en kerm sy nog steeds. Ek is al op daai stage waar ek nie eens smiddae uit die werk uit wil val nie — net om daai gekla mis te loop. In rus en vrede kan ek nie eens TV kyk nie, want oor iets wil sy moan. Hoe deal ’n mens met so iets, Antie? Ek het mos ore en kan ook nie vir my doof hou nie. Ek wonder hoe’n ander mans met hierdie 24/7 se gekla deal. As kla ’n siekte was, dan was my vrou nou al morsdood. — Anoniem, WhatsApp Daar sal nou diegene wees wat sal sê jy kla te veel oor iemand wat kla. Maar die realiteit in vandag se lewe is dat jy mense kry wat kroniese klakouse is. Kyk, hulle het niks nodig nie. Daar is altyd iets om oor te complain. Die tendens is om meer te fokus op dinge wat verkeerd (volgens hulle) is, as die goeie dinge in die lewe. Kyk, moenie ’n fout maak nie. Hier in Suid-Afrika het ons meer as genoeg redes om oor te kla. Legitimate redes oor dinge soos load shedding, werkloosheid, hoe duur die lewe elke dag raak ... Maar as ons net op alles fokus wat op die kla-menu is, raak ons wêreld actually net al hoe kleiner. Daar moet ’n balans wees, want jinne, al die slegte dinge in die lewe kan nie net met jou gebeur nie. Die slim mense sê sommige mense re-wire hulle brein so dat elke dag se gekla deel van hulle daaglikse bestaan word. Nou Antie weet hierdie is nie goeie nuus vir jou nie. Maar jy kan ook nie jouself elke dag by die werk “wegsteek” nie. Huis toe moet jy kom. Hoe jy egter die issue aanraak, is ’n perd van ’n ander kleur. Dalk kan jy begin deur wanneer sy sou begin kla oor goed, die fokus te verskuif na die positiewe aspekte van die saak waaroor sy so kla? Hopelik kry jy nie ’n “ja, maar” response nie en hopelik is dit ’n geval van hoe meer jy so die onderwerp change, hoe minder gaan sy net op die negatiewe dinge begin fokus. Hierdie is een van daai sake van gebed — die een waar jy hare moet allow om op jou tande van staal te groei. Liewe Antie Mona EK KNERS al op my tande soos wat ek my kind se pa vir geld moet vra. Dis elke maand se storie. Die nappies is al amper op, maar sê ek hom daarvan, dan wil hy dit amper so laat klink asof my kind ’n week lank een nappy moet dra. Sê ek die melk is amper op, dan wil hy te kenne gee ek mors en weet nie hoe om daarmee uit te kom nie. Verder is dit altyd ’n gesukkel om geld uit hom uit te kry. Raak die kind siek, moet ek hoor dis omdat ek nie ’n goeie ma is nie. Daar is party maande wat ek hom niks vra nie, want ek is nie lus vir sy beskuldigings nie. Maar dan sukkel ek weer deur die maand met net my salaris. Hoekom moet dit dan so ’n stryd met sommige pa’s wees? — Frustrated Ma, WhatsApp En verder wil hulle dan ge-Red Bat wees soos die vlermuise wat net in Noord-Amerika voorkom. Die kar moet blink, ander mense moet impressed word met skuld. Maar kom dit by die kind, dan wil hulle ’n tight budget spreadsheet voor jou gooi. Meisa, dis hoekom die kinderhof daar is — vir mans soos jou kind se pa. Jy hoef nie agter hom aan te hardloop en slippies en strokies te moet hou as bewys oor wat jy alles vir julle kind gekoop het nie. Laat die hof bepaal hoeveel geld hy elke maand vir sy kind moet betaal. Só gaan jy weet jy kry klokslag daai geld, en hoe jy nie elke keer verleë hoef te gaan staan voor ’n vermakerige jong nie. Mans soos daai is mos altyd gretig om heel onbeskermd binneboud te lê, maar vasboude te wees wanneer dit by onderhoud kom.