AYANDA Thabethe gaan die land verteenwoordig as Miss Supranational South Africa in Pole. Die skouspel vind op 14 Julie plaas. Dit is in dieselfde week wat die 23-jarige haar veldtog Project Khulisa loods. Dit help mense wat sukkel met kos en daar gaan ook gepraat word oor voedingstowwe, wanvoeding en vetsug. Thabethe is nog altyd geesdriftig oor kos-sekuriteit en voedingstowwe. Sy het in haar finale jaar BSc Dietetics and Human Nutrition by die Universiteit van KwaZulu-Natal gedoen. “My doel is om die toekoms van Suid-Afrika te verbeter deur voedingstowwe. “Ek wil help met gemeenskapsgroentetuine, kospakkies en opvoeding om reg te eet. “Om die skakel van armoede te breek, kan ons wanvoeding en honger beveg,” sê sy.