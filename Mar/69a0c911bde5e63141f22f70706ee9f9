MPUMALANGA se polisie het 'n man gearresteer wat in besit van twee renosterhorings was. 'n Polisiewoordvoerder, brig. Selvy Mohlala, sê die 27-jarige Ntsako Letswele, het Vrydag in die hof verskyn. Hy sê Letswele is Donderdag gearresteer nadat hy op die R534 op die Wakkerstroompad gery het, en hulle 'n tip-off gekry het van iemand wat renosterhorings vervoer. "Inligting is opgevolg en die voertuig is gesien toe hy Piet Retief se middestad inkom, waar hy gestop is." het Mohlala gesê. Hy sê die horings was toegedraai in plastieksak onder die kar se bonnet.Mohlala sê die saak teen Letswele is tot volgende Dinsdag uitgestel. 