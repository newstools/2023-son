SPEURDERS van die Walmer-polisiestasie in Gqeberha soek die gemeenskap se hulp nadat oorblyfsels van ’n geraamte in Moffet-straat gekry is. ’n Polisiewoordvoerder, kol. Priscilla Naidu, sê die oorblyfsels is Woensdagmiddag deur ’n bosbewoner gekry en die polisie is laat weet. “Klere van die oorledene is ook gekry. By die oorledene is ’n blou overall, bruin baadjie en ’n bandana gekry wat een oogkas beskerm. “Nog ’n bosslaper sê die oorledene was bekend as uncle Zee en dat hy vermoedelik van Oos-Londen af kom. “Hy is na bewering in Junie/Julie weens siekte oorlede. Hy het saam met ander bosbewoners gebly.” Mense wat kan help om die naasbestaandes te kry kan Walmer se polisie bel op 041 581 0747 of Crime Stop op 08600 10111 of kontak jou naaste polisiestasie.