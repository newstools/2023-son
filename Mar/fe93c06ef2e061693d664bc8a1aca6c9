NIKS het verander nie, dit is nou maar net die beter balans tussen die ervare spelers en die young­sters wat sukses vir coach Keith Daniels en sy Vasco da Gama-sokkerspan in die Derde Liga bring nie. Ná ’n stadige begin, het Vasco nou skielik lewe gekry met sy aanslag om promosie in Safa Cape Town se uitsoekkompetisie. Die span van Parow is stewig geplaas in die vyfde posisie - agt punte agter die voorloper, Greenwood Athletic, maar het twee wedstryde minder gespeel as die pasaangeë. Daniels se span speel nou met nuwe vuur en gaan beslis onder die pacesetters wees wanneer dit saak maak. Daniels het gesê hy probeer teen alle tye klem lê op die vertroue van die jeug in die klubs se structures. “Ons young boys geniet dit om met die seniors te speel en kyk op na hulle. “Dit werk tans baie goed vir ons. Ons begin al ons wedstryde met 5 unders (spelers onder 21) en 3 op die bank. “Ons vervang nie die unders ná 10 minute nie. Ons glo hulle het die gehalte om wedstryde te finish. Ons glo in ons jeug,” het hy bygevoeg. Die onvoorspelbaarheid van load shedding eis ook ’n tol op Vasco soos al die spanne met games wat op die nippertjie afgelas moet word. Daniels is nie beïndruk met die feit dat hulle nou moet catch-up speel, omdat die nodige tyd en aandag nie gegee word aan die games nie. Hersteltyd “Dit affekteer almal en jy kan seker niks daaraan doen nie. Ons oefen drie keer per week. “Ons probeer altyd om die seuns skerp te hou met friendlies en small-sided games. Dit is nie altyd reg nie, maar wat kan ons doen. “Soms speel ons drie wedstryde in sewe of agt dae. Dan is daar baie min hersteltyd. Ons moet net aanhou,” het hy gesê.