DIE DA-leier, John Steenhuisen, sê hy verwag niks buitengewoon in pres. Cyril Ramaphosa se kabinetskommeling nie. Dis terwyl die nasie nog in die duister is oor hoe die nuwe kabinet sal lyk en wanneer dit bekend gemaak sal word. Suid-Afrikaners wag al sedert Ramaphosa se staatsrede om te sien wie in die kabinet sal wees en wie die minister van elektrisiteit sal wees. Steenhuisen meen die kabinetskommeling sal net ’n rotasie van die ou ministers wees. Hy het met die media in Johannesburg gepraat tydens die relaunch van sy veldtog om as die DA-leier in die party se kongres volgende maand herkies te word. “Die ANC is besig is om te sink. Hul idees het nou opgeraak. Hy (Ramaphosa) het ’n baie swak groep mense om vanuit te kies en ek dink ons sal dieselfde ministers sien rondgeskuif word. So, ek verwag niks anders van die kabinetskommeling nie. “Ek dink ons sal uitkyk wie die nuwe elektrisiteitsbestuurder (minister van elektrisiteit) sal wees. Ek dink dit sal baie interessant wees, maar verder as dit gaan dit dieselfde gesigte wees wat meer slegte besluite neem rondom die tafel.” - SABC News