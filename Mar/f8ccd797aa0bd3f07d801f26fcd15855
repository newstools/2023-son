NÁ 13 jaar is die Zabalaza-teaterfees steeds een van die suksesvolste in die land. Van 24 Maart tot 1 April sal die Baxter-teater die host wees vir meer as 189 deelnemers met talente in dans, toneelspel, poësie en musiek. Die gehoor is beslis in vir ’n treat. Die fees gaan die legendariese akteur en skrywer Khayalethu Anthony vereer, wat in September verlede jaar oorlede is. Sy bekroonde produksie The Champion sal ook op Familiedag vertoon word en die fondse gaan aan sy familie. Sy werk het oor die jare ’n geweldige impak op die fees gehad. Pret Daar is ook ’n geleentheid vir die kinders om ’n dag van pret te kom geniet, aangesien die 25ste Maart aan familie gewy is. Daar gaan verskeie kosstalletjies wees en ’n springkasteel en kinderprogramme tussen 09:45 en 12:00, asook ’n bietjie komedie op Sondag 26 Maart om 15:00. Die 37 produksies by die hooffees vind plaas vanaf 27-31 Maart, vertonings is daagliks om 9:45, 11:00, 12:00 en 19:00. Kom geniet jouself!