'N KLERK by 'n poskantoor in die Oos-Kaap is gearresteer nadat hy na bewering sewe Sassa-begunstigdes uit hul geld bedrieg het. Gugulethu Chumani Luthi (29), wat op kontrakbasis by die Qumbu-poskantoor gewerk het, het na bewering sewe Sassa-begunstigdes se rekeningnommers verander en nuwe kaarte daarvoor uitgereik. Hy het daarna toe glo R8500 uit die rekeninge getrek en vir homself gevat. Kapt. Yolisa Mgolodela, 'n Valke-woordvoerder, sê Luthi is ná sy arrestasie op waarskuwing vrygelaat. Hy verhoor sal 28 Maart begin.