DIE polisie verwelkom die vonnis wat opgelê is aan 'n buurman van Mothibistad in die Noord-Kaap wat 'n 6-jarige meisie verkrag het. Die 32-jarige man is in die Kuruman-streekhof tot 22 jaar tronkstraf gevonnis. Hy het op 28 November 2016 die slagoffer gelok deur vir haar te sê sy geld het in 'n ongebruikte puttoilet geval en haar hulp gevra om dit uit te haal. Lt. kol. Sergio Kock, 'n polisiewoordvoerder, sê 'n antie het later die twee uit die toilet sien kom. Die meisie het gehuil en het later die voorval aan haar oorvertel. Die buurman is later gearresteer en was tot en met sy vonnisoplegging in aanhouding.