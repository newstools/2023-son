’N VERDAGTE het Dinsdag in die Malmesburg-landdroshof verskyn vir die moord op Hiryem Engelbrecht. Die 35-jarige pa van twee is Sondagmiddag op die hoek van Jakkarandastreet in Abbotsdale gesteek, deur ouers bekend aan hom. Hy het tot by ’n vriend se huis gehardlooop waar hy inmekaar gesak het. Engelbrecht se eks-meisie en ma van sy twee kinders, Reeva November, het uit Malmesbury na Abbotsdale verhuis vir ’n beter toekoms. “Dinge het nie tussen ons uitgewerk nie en ek is terug na my ouers. Hiryem het agtergebly, maar ons was nog altyd vriende met mekaar ter wille van ons seuns.” Sy beskryf die pa as hardwerkend. November sê ook dat daar al geruime tyd ’n stryery en bakleiery is tussen Engelbrecht en die verdagte. Sy sê haar seuns se pa het egter nie verdien om só te sterf nie. November weet nie wat tot die naweek se stryery en bakleiery gelei het nie. Ruaan Jantjies (25), ’n vriend van Engelbrecht, sê hy kan baie sê oor die verdagte, maar wag maar vir die gereg om sy gang te gaan. Volgens Jantjies het hy en Engelbrecht saam gewoon op ’n punt, waarna hy sy wendyhuis aan die oorledene gegee het toe hy by sy meisie intrek. “Die tyd toe ons saam gewoon het was ons soos broers, en kon diep geselsies gehad het oor dinge.” Son verneem Engelbrecht is twee keer in die bors gesteek. Intussen sal die verdagte, ‘’n eerste oortreder, op 15 Maart weer in die hof verskyn vir borgaansoek.