’N INTELLIGENSIE drive wat deur lede van die Anti-Gang Unit in die gebied van Samora Machel gehou is, het daartoe gelei dat drie verdagtes gearresteer is. ’n Polisiewoordvoerder, AO Joseph Swartbooi, sê die lede het na ’n adres in Leeubekkie-straat gegaan en die huis deursoek. Daar is toe op ’n .38 rewolwer en koeëls afgekom en twee mans van 24 en 27 gearresteer. “In ’n ander voorval in die Makwaza Village informele nedersetting het lede ’n man gesien wat rondloop. Hy is deursoek en ’n CZ 7.65-pistool en koeëls is op die 22-jarige man gekry waarna hy gearresteer is.” Al die verdagtes sal in Athlone se landdroshof verskyn.