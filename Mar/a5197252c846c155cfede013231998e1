DIE Westelike Provinsie het gewys hy gaan vanjaar 'n ernstige aanspraakmaker in die Currie Cup kompetisie wees. Die Steeptruie, wat net soos die Stormers deur John Dobson gecoach word, het die Lions met 'n allemintige 44-28 op Elllispark in Johannesburg kafgedraf. Die besoekers het hul stempel vroeg afgedruk en was met rustyd reeds met 34-14 voor. Die WP se ervare haker Scarra Ntubeni en die losvoorspeler Marcel Theunissen het eerste 'n draai agter die tuisspan se doellyn gaan maak. Drieë van die kragtige agtsteman Keke Morabe, die vleuel Suleiman Hartzenberg en haker André-Hugo Venter weerskante van rustyd, het die voorsprong verder gerek. Die losskakel, Kade Wolhuter, het 'n uitstaande man-of-the-match performane gelewer. Hy het 'n wonderlike dag met die skopstewel gehad en was in die kol met vyf doelskoppe en drie strafskoppe vir 'n score van 19 punte. Hy het die bal goed op die aanval gedra. Sy lynskoppe was ook indrukwekkend. Ten spyte van hul nederlaag, het die Lions se jong span die game sterk afgesluit. Hulle het 'n vier-drie-bonuspunt van hul eie opgeraap. Benewens die vleuel Boldwin Hansen se twee drieë, is die slot Raynard Roets se drie opgevolg deur 'n vyfpunter van die Junior Springbok-skrumskakel Nico Steyn. LIONS - drieë: Boldwin Hansen (2), Raynard Roets, Nico Steyn; doelskoppe: Vaughan Isaacs (4). WESTELIKE PROVINSIE - drieë: Scarra Ntubeni, Marcel Theunissen, Keke Morabe, Suileman Hartzenberg, André-Hugo Venter; doelskoppe: Kade Wolhuter (5); strafdoele: Wolhuter (2).