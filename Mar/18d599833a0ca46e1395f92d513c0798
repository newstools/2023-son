STELLENBOSCH FC het gister in die Danie Craven-stadion in Stellenbosch ’n waardevolle ligapunt ingesamel deur met 1-1 teen Mamelodi Sundowns in die DStv Premiership gelykop te speel. Met die pylvak na die einde van die seisoen nou in sig, is elke punt wat Stellies kan insamel, baie belangrik vir dié span. Daar bly nog net agt wedstryde oor en Stellenbosch is nou agt punte voor Marumo Gallants, die span in die laaste posisie op die punteleer. Sundowns is dié seisoen weer onstuitbaar op pad na die ligatitel en Stellies het goed gedoen om dié span se verdediging onder groot druk te plaas. Indien die tuisspan se doelskieters meer akkuraat was, kon die span van die Eikestad vir ’n groot verrassing gesorg het. Stellies het deur die loop van die wedstryd deurgaans kanse create, met Antonio van Wyk wat die besoekers se goalie, Reyaad Pieterse, talle kere getoets het. Maar soos dikwels in sulke wedstryde gebeur, het die span wat nie sy kanse gebruik nie, duur betaal. Verdedigers Die besoekers het in die 77ste minuut die voortou geneem toe die plaasvervanger Cassius Mailula die agterkant van die net laat raas het. Mailula het op opportunistiese wyse die bal in die Stellies-doelhok geplaas nadat die tuisspan se verdedigers nie die bal uit die gevaarsone kon kry nie. Stellies het aanhou druk toepas en is met ’n penalty beloon. Iqraam Rayners het met vier minute se speeltyd oor geen fout met sy skop van die penalty spot gemaak nie om sy span ’n waardevolle punt te besorg. Sundowns staan nou stewig boaan die punteleer met 56 punte ná 22 wedstryde, terwyl Stellies die 10de plek volstaan met 27 punte. Steve Barker het sy spelers geloof vir die waardevolle punt. Barker sê: “Op die balans van die spel was ons beter daaraan toe. Ek dink ons kon die wedstryd gewen het. Maar die toestande het ons ook nie toegelaat om ons volle game plan te kon toepas nie. Op die stadium is die een punt goed genoeg.”