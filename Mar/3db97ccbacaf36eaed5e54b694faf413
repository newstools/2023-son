’N 20-jarige man verskyn Woensdagoggend in Athlone se landdroshof na ’n reeks moorde wat in OKtober 2022 in Philippi-Oos plaasgevind het. ’n Polisiewoordvoerder, brig. Novela Potelwa, sê die man word weens vyf moorde aangekla. “Volgens die ondersoek was daar drie misdaadtonele die aand in die dieselfde omgewing en vyf mense het gesterf. Twee vuurwapens is by ’n huis gekry en hulle is onlangs vir ballistiese toetse gestuur.” Potelwa sê hy word ook aangekla vir besit van onwettige vuurwapens en ammunisie. “Nog ondersoeke is aan die gang om te kyk of die verdagte met ander moorde ook verbind word.”