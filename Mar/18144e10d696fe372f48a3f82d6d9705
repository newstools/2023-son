DRIE sekuriteitsbeamptes is Vrydag beseer in die betogings van studente by die Universiteit van die Witwatersrand in Johannesburg. Die betogers het sekuriteitspersoneel met waterbottels en klippe gegooi. Volgens die universiteit is drie sekuriteitsbeamptes beseer en na die gesondheidsentrum op die kampus geneem vir behandeling. Betogers het ook winkels in Jorissenstraat gedwing om hulle deure toe te maak en het gesê besighede dra by daartoe dat die ekonomie so sleg is, en dat studente baie hoë pryse moet betaal vir kos en verblyfplek. 'n Woordvoerder van die universiteit, Shirona Patel, het gesê niemand word tans op die kampus toegelaat nie. - Jacaranda FM