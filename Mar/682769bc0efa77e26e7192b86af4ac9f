TERWYL daar toenemende oproepe is dat Bheki Cele afgedank moet word, het president Cyril Ramaphosa sy minister van polisie verdedig. Ná die kabinetskommeling die afgelope week het talle op sosiale media gemoan oor Cele wie nog in sy pos is, ten spyte van misdaad wat toeneem. Tydens 'n vrae-en-antwoordsessie in die parlement wou die DA-leier, John Steenhuisen, by Ramaphosa weet waarom Cele nog in sy pos is, want misdaad is buite beheer. Ramaphosa sê in reaksie dat Cele daaraan werk om misdaad te verminder. "Een van die dinge van die minister wat jy wil afdank, is dat die minister die issue van skewe ratio tussen polisiebeamptes en toename in bevolking geopper het. Hy het dit in die kabinet geopper en jy is nie in die kabinet nie." Die staatshoof sê ook hy is vol vertroue dat Cele en die nasionale polisiehoof, Fanie Masemola, bekwaam is en die regering se gesamentlike benadering kan lei om 'n Suid-Afrika se bou waar almal veilig is en voel.