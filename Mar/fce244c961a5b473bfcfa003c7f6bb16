OMTRENT 75% van oogprobleme wat mense wêreldwyd kry, kan voorkom word. Die fokus is dus daarop dat mense hulle oë laat toets. Die doel met Ster-Kinekor Vision Mission is om te keer dat mense oogsiektes kry en om te help dat hulle behandel kan word. Growthpoint, eienaar van N1 City Mall, in die Wes-Kaap, het deur die jare met opvoeding gehelp deur verskeie kanale soos werksessies en seminare deur ’n inisiatief met die naam Growsmart, te hou. N1 City Mall het nou in vennootskap met Ster-Kinekor se CSI vlagskip-program, Vision Mission, gegaan en die “See 2023 with Ster-Kinekor Vision Mis­sion” bekend gestel. Studente wat wel oogartse se dienste kan bekostig, sal ook nou hulle oë verniet kan laat toets. Torga Optical, Bargain Books en Crazy Store is maar ’n paar van die strategiese vennote in die veldtog. In die strewe na die #Gift­Of­Sight het die inisiatief van Vision Mission-gesondheidsdiensverskaffers 358 521 minder bevoorregte kinders gehelp. Sowat 30% van hulle is met opvolg-oogtoetse gehelp. Altesame 15 827 mense het ook brille deur die inisiatief gekry. Op Donderdag 9 Maart by Ster-Kinekor in N1 City gaan kinders van Norwood Central Primary en die Laerskool Parow-Wes brille kry. Hulle sal ook die gesinsvriendelike movie Mummies kan kyk. Mense wat fliekkaartjies koop, kan R2,50 ekstra bysit om Vision Mission te ondersteun. Geraldine Engelman, hoof van CSI Tranformation and Wellness, sê hulle is opgewonde om te kan help. “Om saam met Growth­point en N1 te werk om die kinders te help met gesondheid van hulle oë is ‘n broodnodige oplossing. “Ons sien uit daarna om die kinders met hulle nuwe brille te ontmoet. “Dit sal help dat hulle beter op skool vaar en hulle lewenskwaliteit verhoog.”