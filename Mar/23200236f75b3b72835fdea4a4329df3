DIE naweek het die wêreld se voorste sterre bymekaar gekom waar hul harde werk by die jaarlikse Oscars vereer is. Die awards is vanjaar by die Dolby-teater in Los Angeles, Kalifornië gehou. Everything Everywhere All at Once het weggestap met sewe toekennings, insluitend die beste regisseur, beste aktrise, beste akteur in ’n ondersteunende rol, beste aktrise in ’n ondersteunende rol, beste filmredigering, beste oorspronklike draaiboek en beste rolprent. Die movies se regisseurs, Daniel Kwan en Daniel Scheinertrose, het bo verskeie groot name uitgestyg, insluitend Steven Spielberg, om die toekenning vir beste regisseur te wen. Scheinertrose het sy toekenning aan al die ma’s in die wêreld opgedra. “Hierdie een is opgedra aan die ma’s van die wêreld, aan ons ma’s, spesifiek my ma en pa, dankie dat julle nie my kreatiwiteit vernietig het toe ek gruwelfilms of komediefilms gemaak het nie.” Kwan het bygevoeg dat daar greatness in almal is. “As jy ’n genius het wat wag om uit te breek, moet jy net die regte mense vind om dit te ontsluit. Baie dankie aan almal wat my genius aangemoedig het. Dit beteken so baie vir ons. Dankie aan die Academy!” Intussen het Michelle Yeoh die beste aktrise gewen, terwyl mede-ster Ke Huy Quan as die beste ondersteunende akteur vereer is. Die toekenning vir beste akteur het gegaan aan Brendan Fraser vir sy rol in The Whale. Fraser was emosioneel tydens sy toespraak. Hy het sy rolverdeling en span bedank dat hulle hom hierdie lifeline gegee het om deel van die fliek te wees. “Ek is dankbaar vir Darren Aronofsky dat hy vir my ’n kreatiewe lifeline gegooi het en my aan boord van die goeie skip ‘The Whale’ gebring het.” “Ek het 30 jaar gelede in hierdie besigheid begin. Dinge het nie vir my maklik gekom nie.” 