WILL Smith het op Chris Rock ge-pick omdat hy baie groter as hom is. Dis hoe die komediant die gek skeer in sy splinternuwe en skreeusnaakse show, Selective Outrage. Hy meen Will het selective outrage, want dié akteur het nog niemand geklap oor die dinge wat hulle van hom of sy vrou sê nie. "Hy het op my ge-pick omdat ek baie kleiner is. "Ek sal hom nooit terugslaan nie, het jy gesien hoe lank Will is? "Daai man het Mohammad Ali in 'n movie gespeel, ek het nie 'n kans teen hom gehad nie," het Chris gegrap. Hy het ook gesê hy sal nooit op 'n show saam met Oprah of enige talk show host gaan om oor die Oscar-klap te praat nie. "Ek sal nooit met Oprah of Gail gaan praat oor die voorval nie. Nooit. Ek gaan nie daar sit en huil soos Meghan Markle nie. Ek gaan net aan met my lewe."