FN RANGERS is “back in the race” wat sy aanslag op promosie betref in Stream B van Safa Cape Town se Tweede Liga-veldtog. Dit was sy coach, Arreshaat Daniels, se reaksie nadat hulle nog ’n rival in Hanover Park, Saterdag naelskraap met 2-1 geklop het op Royal Road. Dit was nie juis ’n vintage performance van FN Rangers nie, maar dit het vir hulle meer oor die result gegaan, aangesien hulle ’n segelose lopie van drie wedstryde voor dié sege gehad het. “Dit was nou nie die beste spectacle vir die neutral nie,” het Daniels gesê. “Albei spanne wou ’n (positiewe) uitslag gehad het om hulself so in die running te hou. “Hope respek aan Hanover Park, hulle het kom battle en dit het ons ’n baie tough game gegee.” Rangers se sege hou hulle op koers met die voorloper, Ubuntu, en Young Bafana (tweede) wat albei seges behaal het. Daniels reken sy span se karakter in die wedstryd was die deurslaggewende faktor. “Ek dink ons is weer in the race, en dit was ’n lekker feeling om weer te kon wen,” het Daniels bygevoeg. Intussen is een van die grootste opskuddings in Stream A opgelewer, toe die log leader, Hout Bay United Football Community, met 3-2 verras is deur Grassy Park FC op Rooikrans. Net só het Cape Town Spurs verras deur Ikapa Sporting met 1-0 te troef in die Nyanga Stadium. Daar was ook nóg ’n onverwagte uitslag op die kaarte, toe Craig Rosslee se City Kings die Maties met 3-2 oorheers het in NY116 Stadium in Gugulethu.