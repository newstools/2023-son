'N MAN (27) is in die hooggeregshof in KwaZulu-Natal drie lewenslange vonnisse opgelê vir die verkragting en moord op sy sesjarige niggie. Nkanyiso Radebe het skuldig gepleit op die verkragting en moord van Emihle Nyawose op 12 Februarie in Mthwalume in KwaZulu-Natal. Hy het aan die hof gesê hy het haar dood gemaak, want sy het gesê sy gaan hom verkla. Regter Piet Bezuidenhout het gesê Radebe het Emihle se vertroue in hom as haar oom verbreek met sy “perverse sexual interests”. Die vonnise sal samelopend uitgedien word. - News24