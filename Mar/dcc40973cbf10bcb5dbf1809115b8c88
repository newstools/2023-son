MOSSELBAAI. — ’n Inbreker het daarin geslaag om weg te kom nadat hy tydens load shedding onder ’n bed weggekruip het. Die voorval het Dinsdagaand plaasgevind toe die boef deur ’n oop venster toegang verkry het tot ’n huis in die woonbuurt Kwa-Nonqaba. Zenge Luxolo sê hy en sy vrou was al in die kooi nadat load shedding hulle vroeg bed toe gejaag het. Hulle het toe ’n geluid in ’n ander kamer gehoor. Toe hulle ondersoek gaan instel, het hulle die inbreker, gewapen met ’n mes, onder ’n bed aangetref. Luxolo (56) sê die skraal geboude inbreker het toe onder die bed uitgekruip. Luxolo sê toe hy hardloop om ’n slaanding te gaan kry, het die inbreker deur die oop venster na buite gevlug. Gereeld “Hierdie kroeks vat advantage van load shedding en breek gereeld in as die krag af is. “Dit is so donker dat ’n mens nie sommer kan sien wie die persoon is wat inbreek nie,” het Luxolo gesê. Nog ’n inwoner, Jongi Lobelo (48), sê die inbrekery tydens load shedding raak nou ’n groot probleem in hulle area. “Mense moet maar seker maak dat alle deure en vensters tydens load shedding toe is. “Ons kan nie wag dat load shedding tot ’n einde moet kom nie sodat ons lewens na normaal kan terugkeer,” het Lobelo bygevoeg.