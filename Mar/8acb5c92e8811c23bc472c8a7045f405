DIE SA Rugby Sevens ‘A’-groeplede Noegh Hay-ward en Gurshwin Wehr gaan hulle vandag by die Springbok-sewes-span in Vancouver aansluit en sal die naweek hul buiging in die World Rugby Sevens Series in Kanada maak. Dié twee het gister uit Suid-Afrika vertrek om hul mede-Blitsbokke te join, en vervang Jaiden Baron en Masande Mtshali. Albei is weens harsingskudding nie oorweeg nie. Travis Ismaiel, wat verlede naweek sy Blitsbok-buiging in Los Angeles gemaak het, is weens ’n dyspierbesering ook nie deel van die Vancouver-toernooi nie. Sy plaasvervanger sal so gou moontlik aangekondig word. Hayward en Wehr is nie vreemd vir die Blitsbokke nie. Hulle het die laaste paar maande saam met dié groep geoefen en sal nou op internasionale vlak speelkans kry. Kamermaat Hayward, wat die Westelike Provinsie op jeug-vlak en die Lions se o.19-span in 2019 verteenwoordig het, het in 2022 by die SAS Rugby Sevens Academy aangesluit en kort daarna saam met die SA A-Sewes begin oefen. Die 22-jarige sal aansluit by Ricardo Duarttee, sy kamermaat by die StellenboschAcademy vir Sport. “Ons het saam by die SAS Akademie begin en hard gewerk. “Ek was baie bly vir hom toe hy die national call gekry het. “Dit is nou my beurt en ek is seker hy sal netso bly wees vir my,” het Hayward gesê.