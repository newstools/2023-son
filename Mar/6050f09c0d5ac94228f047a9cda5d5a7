DIE Patriotic Alliance (PA) in die Wes-Kaap het nog ’n raadslid aan ’n ander party verloor. Dit volg nadat die PA councillor in die Stad Kaapstad, Asmal Richards, uit dié party bedank het. Richards is vandeesweek deur die Wes-Kaapse DA-leier, Tertuis Simmers, die DA-voorsitter in die Kaapse metro, Dan Plato, en die DA-adjunkleier, JP Smith, verwelkom nadat hy by dié party aangesluit het. Smith doen ’n beroep op ander PA-lede om op te staan teen die party wat nie dieselfde values as hulle het nie. Richards maak beweringe dat die PA-party openbare verteenwoordigers soos gemors behandel en die kultuur in die party is een van vrees en intimidasie. Nog ’n voormalige PA-raadslid, Sammy Claassen, meen dié verwikkelinge kan die provinsiale en nasionale verkiesings, wat na verwagting volgende jaar sal plaasvind, veral in die Wes-Kaap raak. Hy verduidelik Richards is die vyfde PA-raadslid wat die afgelope ses maande uit dié party bedank het. Die ander councillors wat die PA verlaat het, is Brenden Owies (Matzikama-munisipaliteit), Christo Boks (Matzikama-munisipaliteit), Bumper Morgan (Weskus-munisipaliteit) en Claassen, wat ’n raadsheer by die Saldanhabaai-munisipaliteit was. Konsultasies Owies, Boks en Aslam het die DA ge-join terwyl Morgan en Claassen by ’n NPO, People’s Movement for Change (PMC), aangesluit het. Die PMC is tans besig met konsultasies met verskeie sektore en sal binnekort ’n aankondiging doen, sê Claassen verder. Son verneem die PMC sal voor volgende jaar se provin­siale en nasionale verkiesings as ’n politieke party registreer.