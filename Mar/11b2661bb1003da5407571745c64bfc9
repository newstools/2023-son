Liewe Antie Mona EK IS getroud met ’n lieflike man. Ons is nou 18 jaar getroud. Ek het 2 seuns en hy 4 kinders: 3 dogters en een seun. Die seun was eers lelik met my, maar hy is nou getroud en het baie mooi maniere. Maar die een dogter skel my oor die foon uit. Hulle wil net hê en sal nooit dink om vir my iets te gee nie. As hulle klaar geëet het, dan is dit net ‘dankie dit was lekker’ en dan woeps, weg is hulle, en los my met ’n klomp skottelgoed. Hulle is ook baie snaaks met hul pa en wens hom nie eens geluk as hy verjaar nie. Die drie susters skinder eerder van ander mense. Antie, ek probeer my bes, maar hulle wil eenvoudig nie verander nie. Hulle is net lief vir uiteet. Ek moet net gee, anders is ek niks in hul oë nie. Ek is al so moedeloos en weet nie meer wat om te doen nie. Ek sal dit waardeer as Antie raad vir my het. -Anoniem, WhatsApp Nee, genade! Met sulke onbesko fte en ondankbare kinders het ’n mens beslis nie vyande nodig nie. Vrou, die tyd het aangebreek dat jy nie meer so uit jou way uit gaan om hulle te entertain nie. Laat hulle dan maar skimp en skinder soos wat hulle wil, jy en jou man kyk net uit vir diegene wat wel ’n poging maak om decent te wees. In ’n day en age waar ons met soveel ander issues moet deal, is dit glad nie nodig dat jy nog met sulke familielede opgeskeep sit nie. Hulle het nie respek vir jou of selfs hul eie pa nie. So hoekom moet julle aanhou agteroor buig vir hulle. Liewe Antie Mona MY HART is stukkend omdat ek nooit oor die jare die waarheid met my kind gedeel het oor wie sy pa is nie. Die dag toe ek die moed bymekaar geskrap het om vir hom te vat om sy pa te ontmoet, was ongelukkig die dag toe sy pa verdrink het. My kind is elke dag in trane en dit maak my bang. Die pa het nog ’n seun, maar die seun glo dat hy die enigste kind is. My kind wil weet of dit regtig sy pa was. Om vir my kind te bewys is net deur bloedtoetse te doen. Sy pa het nie meer ouers, broers of susters nie, maar die seun is my enigste hoop. Hoe maak ek in só ’n geval? Ek is so bekommerd oor my kind, Antie. - HartseerMa van D, WhatsApp Dit is so hartseer dat jou seun nooit die kans gehad het om sy biologiese pa te ontmoet nie. Dis amper asof die hele universe conspire het om seker te maak dat hy nooit die geleentheid kry nie. Ons kan maar net imagine watter impak dit op jou seun se lewe het. Nie een van ons kan ooit in sy skoene staan en die emosies ervaar wat hy steeds op ’n daaglikse basies moet deurmaak nie. Die maklikste gedeelte van die dilemma waarmee jy nou sit is ja, die DNS van ’n sibling sal julle in staat stel om vaderskap te bepaal. Maar dit is egter makliker gesê as gedaan, in dié geval, waar die ander seun dink dat hy sy pa se enigste kind is. Hoe oortuig jy hom en sy ma om só ’n toets te laat doen? Hoe bereid is hulle om hulself deur so iets te sit, veral as hulle dalk mag voel dat hierdie iets is waaroor daar weer in hul community geskinder gaan word. Maar weet jy wat, dit gaan hier oor jou kind, so daar kan nie gewonder word oor wat hul reaksie gaan wees sou jy so ’n request maak nie. Jy ken jou kind. Jy weet deur watter hel hy tans gaan en jy as sy ma weet watter healing die bevestiging van wie sy pa was, sal bring. As ’n ma wil jy net die beste vir jou kind hê, veral omdat jy weet dat hierdie confirmation iets is wat hy broodnodig het. Dus sal Antie voorstel jy die bul by die horings moet pak en die seun en sy familie gaan sien. Verduidelik die situasie aan hulle en hopelik beskik hulle oor genoeg menslikheid om aan so ’n versoek te voldoen. Daar is nog meer as genoeg goeie dinge in die lewe. Kom ons glo hierdie familie is een van daai goeie dinge.