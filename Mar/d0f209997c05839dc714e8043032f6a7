DAAR is soveel drama en opwinding in die gewilde kyk­NET-program Diepe Waters. Kykers wonder reeds ná die heel eerste episode wat Zelda se obsessie met Gys is – en of Meghan werklik lief is vir Gys. Maar nou is die bom uiteindelik op die punt van bars. Oor die loop van die reeks lyk dit of daar baie meer aan Zelda en Meghan se verhouding is. Die twee brou voortdurend iets agter geslote deure en het by verskeie geleenthede dit vrygespring om uitgevang te word. Met Meghan wat met Gys getroud is, kan mens werklik nie help om die egtheid van daardie liefde te bevraagteken nie. Byvoorbeeld, hoekom was Zelda en Meghan so geheimsinnig in episode 17? Ná Meghan se ongeluk het Zelda vir haar gaan kuier, maar die twee het gedurig oor hul skouer gekyk ingeval iemand die gesprek hoor. Toe Gys instap het die gesprek skielik verander en Zelda nooi hom om by hul fondsinsamelingsgeleentheid aan te sluit. Meghan stuur toe vir Zelda ’n stemnota Oorreed In episode 49, probeer Meghan vir Bybie oorreed om nie vir Gys te help met sy plan om vir Braam te oorreed vir die befondsing van sy nuwe projek nie. Bybie verstaan glad nie hoekom Meghan nie wil hê sy moet haar man help nie, want volgens Bybie is Gys desperaat. En sy sal vir Gys help as dit Meghan gelukkig hou. Direk ná Meghan en Bybie se gesprek, stuur Meghan ’n stemnota vir iemand. En wie is daai iemand? Dit was natuurlik vir Zelda om haar te laat weet dat Bybie nou hul plan bietjie omvergegooi het. Zelda en Meghan gaan oor hul plan en vier hul vordering In episode 90, wat Dinsdag se episode was, kon kykers vir die eerste keer sien wat Zelda en Meghan van die begin af beplan. Meghan het vir Zelda laat weet sy het ’n man met die naam Gys Swarts ontmoet. Net daar het Zelda begin met haar skelm plannetjies en Meghan het saamgespeel. Maar nou is die vraag, wat wil dié twee bereik en hoekom werk hulle saam? Kyk Diepe Waters elke Maandag tot Donderdag op kykNET (DStv-kanaal 144) om 18:30 om die drama te volg, want dis net die begin…