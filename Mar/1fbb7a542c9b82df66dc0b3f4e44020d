LUCAS Malete (23) het Vrydag in die Moretele-landdroshof in Noordwes verskyn vir  die moord op 'n 15-jarige meisie van Noordwes. 'n Woordvoerder van die polisie, lt.kol. Amanda Funani, sê die saak is tot 14 April uitgestel vir 'n bail aansoek. Malete bly in aanhouding. Die lyk van Karabo Monyama is in 'n vlak graf in die agterplaas van haar 23-jarige boyfriend gevind. Die boyfriend is Woensdag gearresteer en is aangekla van moord, meineed en regsverydeling. Monyama van Syferskuil naby Makapanstad is as vermis aangemeld nadat sy nie Sondag teruggekeer het van 'n sokkerwedstryd wat sy op 'n nabye veld gekyk het nie. 'n Aanvanklike soektog in die omgewing het niks opgelewer nie.