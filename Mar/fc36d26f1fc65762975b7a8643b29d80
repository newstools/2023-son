BHEKI Cele, minister van polisie, sê die polisie kyk na selfoondata in die moordsaak van  Kiernan “AKA” Forbes. Forbes en sy vriend Tebello “Tibz” Montsoane is op 10 Februarie in Durban by ’n restaurant doodgeskiet. Cele het Dinsdag by ’n imbizo in Westbury in Johannesburg gepraat oor nuwe verwikkelinge in die moordondersoek. Hy het gesê hy word gereeld ingelig oor die vordering van die saak. “Ek kan nie alles bekend maak nie. Ons kan nie vir julle ’n blow-by-blow gee oor wat aangaan nie, maar vordering word gemaak. Ons het beslag gelê op baie selfone en werk met hulle. Dinge word gedownload en stukkies word aanmekaar gesit. Ons erken ook dis nie so vinnig soos wat die publiek dit wil hê nie, maar ons crack die case.” - News24 