LEDE van die openbare orde-polisie het 'n tip-off ontvang van 'n vermeende dwelmhandelaar wat dwelms in Dagbreek, 'n woonbuurt in Welkom in die Noord-Vrystaat verkoop. 'n Polisiewoordvoerder, kapt. Stephen Thakeng, sê die man het hom teëgesit, maar hy is gearresteer en duisende rande en dwelms is by hom gekry. "Vrydag 3 Maart omstreeks 18:30 het 'n cop wat van diens af is, inligting ontvang van 'n man wat dwelms aan kinders by die Dagbreek Shopping Complex in Welkom verkoop. "Die lid het na die kompleks gestap omdat hy daar naby bly, en het gesien die man gee wat vermoedelik dwelms is, aan twee jong seuns. "Die man se beskrywing is dieselfde as wat die cop vroeër gekry het. Hy het vir backup gevra en sy kollegas het onmiddellik gekom." Thakeng sê die lede het man genader en hulle as polisiemanne geïdentifiseer. "Hy het probeer vlug, maar is gearresteer." Thakeng sê hulle het dagga, Mandrax-tablette, Crystal Meth en kontant by hom gekry. Ivan Mofokeng (30) het reeds in die Welkom-landdroshof verskyn.Brig. Mzondi Mojafi, waarnemende distrikskommissaris van Lejweleputswa, het die lede wat van diens af was, geloof vir hul goeie werk. "Julle het seker gemaak 'n beweerde dwelmhandelaar wat dwelms aan kinders verkoop, is gearresteer."