WORCESTER. - ’n Antie wat nie eens haar eie naam ken nie dwaal hier in die strate rond. ’n Bekommerde inwoner sê sy het haar nou al etlike weke opgemerk. Sy het haar begin uitvra, maar agter gekom die tante is baie deurmekaar en kan glad nie haarself identifiseer of wie haar mense is nie. Sy het haar toe eers kos gegee en gewas en daarna na die polisiestasie geneem waar sy onder hul vlerk geneem is. Die arme hawelose vrou is nou in veiligheid by die cop shop. Son-lesers wat die vroutjie op die foto ken word gevra om met die polisiestasie op Worcester in verbinding te tree.