NEYMAR, striker van Paris St-Germain (PSG), gaan die res van die seisoen misloop omdat hy ’n enkeloperasie moet ondergaan. Die Brasiliaanse ster moes die veld op ’n stretcher verlaat met ’n beseerde regterenkel tydens PSG se tuis-oorwinning van 4-3 oor Lille op 19 Februarie. PSG sê die 31-jarige attacker het die afgelope paar jaar verskeie “gevalle van onstabiliteit in sy regterenkel” ervaar en dat chirurgie nodig is om “’n groot risiko van herhaling te vermy”. Die klub sê ook dit sal drie tot vier maande duur voordat hy weer kan begin oefen. Neymar het die vorige paar seisoene verskeie beseringsprobleme met sy regtervoet gehad. Hy het twee van Brasilië se wedstryde by die Wêreldbeker-sokkertoernooi in Katar einde laas jaar misgeloop nadat hy in hul openingsgroepwedstryd teen Serwië beseer is. Die voormalige Barcelona-speler het ook die 2019 Copa America-toernooi misgeloop nadat hy geskeurde ligamente in sy regterenkel opgedoen het. In 2021 was hy ook vir ’n paar weke uit met ’n soortgelyke besering. Neymar het tot dusver 13 doele in Ligue 1 vir die Franse kampioenspan behaal en het ’n aandeel in tien ander gehad.