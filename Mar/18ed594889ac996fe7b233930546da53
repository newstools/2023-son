ARSENAL het sy staal getoon deur sy vyfpunt-voorsprong bo-aan die Premierliga-leer op uitstekende wyse te herstel met ’n kliniese vertoning teen Fulham in ’n Londen-derby. Doele deur Gabriel, Gabriel Martinelli en Martin Odegaard het verseker dat die Gunners Fulham Sondag met 3-0 op Craven Cottage weggeblaas het. Dit is die perfekte reaksie van Mikel Arteta (manager) se span nadat die kampioen, Manchester City, die span van Crystal Pa-l­ace die vorige dag naelskraaps met 1-0 geklop het. Daar is verdere goeie nuus vir Arsenal met die Brasiliaanse striker Gabriel Jesus wat in die 77ste minuut van die bank af gekom het vir sy eerste verskyning sedert hy op 6 Desember buite aksie was. Dit was toe die attacker ’n operasie ondergaan het vir ’n ligamentbesering wat hy in die Wêreldbeker-sokkertoernooi opgedoen het. Niemand is meer daaroor verlig en verheug as Arteta nie. “Hy het baie ingesit in die laaste paar maande en al die personeel het soveel ure bestee om in sy behoeftes te voorsien,” verduidelik Arteta. “Hy wou meer hê en hy was baie gewillig om terug te kom. “Om hom met ’n glimlag daar te sien was ‘’n vreugde. Ek is regtig bly vir sy part,” voeg die Spanjaard by. Intussen het Manchester United sy rieme styfgeloop. Hy moes tevrede wees met ’n punt teen Southampton in ’n doellose draw gister op Old Trafford.