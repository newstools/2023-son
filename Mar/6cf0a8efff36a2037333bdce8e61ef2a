COPS in Johannesburg ondersoek die omstandighede waar ’n 3-jarige seuntjie deur ’n rak by 'n crèche doodgeval is. Volgens News24 het die voorval Dinsdagoggend omstreeks 11:00 by die Little Ashford Preschool in Senderwood, naby Bedfordview gebeur. Volgens ’n polisiewoordvoerder, lt.kol. Mavela Masondo, was die kleuter en sy maatjies in die klaskamer saam met die hoof en twee onderwysers toe hy “aan die rak gevat het met speelgoed op en dit op hom geval het”. Masondo sê die kind is na 'n hospitaal met ’n ambulans geneem, maar hy is dood verklaar toe hulle daar aankom. Die kind se oupa, prof. Maurice Radebe - direkteur van Wits Business School - het aan Newzroom Afrika gesê die familie soek antwoorde. Hy het gesê die storie is vaag en die familie sal nie rus voordat hulle uitgevind het wat gebeur het nie. - News24 