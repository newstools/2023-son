LONN van Graan, coach van Jomos Power, thrive op die fact dat hulle die Kaapse Derde Liga-spanne lekker slae kan gee in hul onderskeie agterplase. Nodeloos om te sê is Jomos ook die een span in die liga wat die grootste benadeel word met al die traveling. Dit omdat dié span in Atlantis op die Weskus gebaseer is. Maar steeds probeer Van Graan en sy komitee alles in hul vermoë doen sodat Jomos sy fixtures kan eer. Natuurlik bied die onbeskikbaarheid van sekere (sleutel) spelers op match days ook jonges die kans om te wys wat in hul steek én die nodige ervaring te kry. Van Graan het grappenderwys gesê hulle sal dit moet oorweeg om al hul wedstryde in Heideveld te speel omdat hulle nie ’n voet verkeerd kan sit by die astroturf nie. Dit volg nadat Jomos vir Crissando de Weber (coach) se high-flying Junction Rovers met 2-1 verras het. Dié Derde Liga-stryd van Safa Cape Town is Dinsdag in Heideveld gespeel. Hulle het ook reeds met 2-0 met Goal50 United afgereken. “As ons travel van Atlantis af vir ’n 20:30 kick-off en ons keer terug na Atlantis is daar load shedding. Dit is ’n probleem vir ons safety,” vertel Van Graan. Teëspoed “Laas week toe speel ons in Maitland waar die game vir 42 minute gespeel is voordat dit abandoned is vir flood light tampering. “Maar ons betaal R1 500 vir transport en R375 for referee costs, dis baie sad.” Intussen het De Weber gesê hy en sy span leer mekaar nog vind in teëspoed. “Hats off aan hulle vir die twee kanse wat hulle weggesit het,” het De Weber gesê. “Ons sal moet fokus om ons doelkanse te benut, want ek dink ons het regtig goed gespeel. “Hulle leer beslis dat goals matches wen,” het De Weber bygevoeg. Hulle pak Goal50 United volgende week terwyl Jomos Vrydag weer Kaap toe kom om Jamestown United te pak.