Liewe Antie Mona EK HET twee jaar gelede opgeneuk deur in my huwelik te mors. Antie, ek het so ses maande ’n ding aangehad met ’n vrou wat in ons straat bly. Dinge het net gebeur. Die een oomblik was ons mense wat mekaar net gegroet het as ons mekaar sien, die next oomblik was ons lovers wat in mekaar se arms gelê het. Sy is ook getroud. Sy en haar man het probleme gehad en dinge was ook nie lekker tussen my en my vrou nie. Toe ons eendag met mekaar oor ons problems begin praat, was dit die begin van iets wat lelik uitgedraai het. Ek werk baie kere nagskof en is bedags by die huis. Sy werk nie en haar man werk nes my vrou soggens en smiddae. Dus was daar baie geleentheid vir gesteelde oomblikke. Gepla Soms het ek oorgegaan na hulle huis, ander kere het sy tot by ons huis gekom. Maar nooit het ons die daad in mekaar se huweliksbeddens gedoen nie. Ná ses maande het my gewete my so gepla dat ek met die hele sak patats uitgekom het. Ek het alles teenoor my vrou confess en soos Antie kan imagine, was sy stukkend. Aan die begin het sy haarself blameer en gevoel dat sy nie genoeg aandag aan my gegee het nie. Ek het uit my pad uit gegaan om haar te laat besef dat dit glad nie so was nie, maar dat ek die verkeerde een was. Later het die blame game en vrae gekom. Sy wou alles weet: hoe ons dit gedoen het, waar ons dit gedoen het, hoeveel keer ons dit gedoen het. Selfs watter styles ons geseks het. Ek het nie altyd gemaklik gevoel om hierdie vrae te beantwoord nie en sy het gevoel ek is besig om dinge van haar weg te steek. Die ander vrou se man het ook uitgevind en uit hulle huis getrek. Dié vrou het later ook getrek en ek weet nie waar sy tans bly nie. Om eerlik te wees, stel ek ook nie belang om te weet waar sy op die oomblik is nie, want daardie is ’n paadjie wat ek nooit weer wil loop nie. My vrou was bereid om my nog ’n kans te gee en ek is baie dankbaar hieroor. Maar, Antie, iets waaroor ek nie dankbaar is nie, is hoe suspicious sy nou is. Sy sê reguit sy trust my nie meer nie. Deur die dag bel sy my, selfs by die werk as ek op nagskof is. Ek moet verslag doen oor al my doen en late en dit put my uit. Ek val in my skuld en weet dat ek verkeerd was, maar gaan sy my nou altyd treat asof ek steeds met daai dinge besig is? Ons slaap ook nie meer in dieselfde slaapkamer nie. Vat ek net aan haar, dan is sy so stokstyf soos ’n riet. Ek weet dit gaan tyd vat voordat sy my vergewe, maar hoe lank moet ek dan nog in die dog box bly? —Anoniem, WhatsApp Een ding wat jy baie mooi moet verstaan, is dat die hele prentjie wat jou vrou van julle huwelik gehad het, aan skerwe is. Haar trust is aan skerwe, die agting wat sy vir jou gehad het, is aan skerwe. Sy het diep, diep seergekry. En dit is ’n seer wat nie ’n expiry date het nie. Niemand kan sê hoe lank sy so sal voel nie en dit is net natural dat sy trust issues gaan het en gaan sukkel om enigiets wat jy sê, as die waarheid sal aanvaar. Maar julle kan nie vir altyd verby mekaar sluip nie. Daar is baie struikelblokke in hierdie huwelik wat oorkom moet word. Sy was bereid om die huwelik nog ’n kans te gee, so julle albei moet bereid wees om vir therapy te gaan. Julle albei moes teen dié tyd nou al besef het dat om verby mekaar en die kwelpunte te leef, niks oplos nie. Daar is onafgehandelde issues wat steeds in die lug hang en nie geïgnoreer kan word nie. As julle werklikwaar deur die issues wil werk, sal julle die hulp van ’n professionele berader moet inroep. As julle nie dit doen nie, gaan die skeuringe in die huwelik net groter en onuithoudbaarder raak. Die onus lê op julle om alle tools in te span om julle huwelik te red, of om dan maar eerder elkeen sy of haar seperate way te gaan.