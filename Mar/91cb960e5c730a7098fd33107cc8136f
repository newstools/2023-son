DIT is geen miracle dat SSS Academy vanjaar ’n mylpaal - sy 1ode bestaansjaar – vier nie. Dis omdat die mees senior lede, soos die uitvoerende hoof, Boebie Cassiem, en voorsitter, Ebrahiema Mustapha, wat die projek dryf, weet hoe belangrik dit is om in hul “lane te bly”. Dit was ook duidelik opvallend tydens die Academy se 10de bestaansjaarvieringe Saterdag by sy nuwe basis by Belgravia High School. Van die lede, soos oorlede Jeff Isaacs, wat ook deel van die inisiatief uitgemaak het, het in talle se geheue opgekom tydens die geselligheid. “Dit is testament van hoe ’n lang pad ons gestap het,” vertel Mustapha. “Ek wil almal bedank wat ’n rol gespeel het by die organisasie, om ’n positiewe impak op ander se lewens te maak. Ons is hier by die (Belgravia) skool omdat ons wil terugploeg en ons leerders bemagtig.” Die Academy het ook talle entiteite wat onder die breë SSS-vaandel val. Wat sokker betref, is dit alles Mustapha se hustle, terwyl Cassiem en Isaacs ander projekte van die Iftar, bejaardes, skolesport, Christmas en Back to School-programs, sowel as die coaching programme gekoördineer het. Mustapha meen dis deur die synergy tussen die kollegas wat die Academy se voortbestaan behoue bly. “Boebie Cassiem is in die background en raak gewoonlik nie betrokke nie, tensy ek nie dinge kan uitsort nie, dan sal hy inspring,” het Musta­pha verduidelik.