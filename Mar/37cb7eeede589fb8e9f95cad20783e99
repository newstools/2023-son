GEORGE. - ’n Dag na die horrific ordeal wat hulle moes deurmaak, is die pendelaars van ’n GoGeorge-bus steeds diep geskok. Maar baie dankbaar dat hulle, ten spyte van die erge brandwonde wat talle opgedoen het, lewend uit die brandende bus kon ontsnap. Woensdagoggend omstreeks 05:45 se gebeure is egter iets wat hulle nie gou sal vergeet nie. In Protes-weg van alle strate, het twee mans die bus genader en ’n petrolbom deur ’n venster geslinger. Pandemonium het losgebreek en pendelaars het angstig en verskrik probeer om uit die brandende bus te kom. Veertien pendelaars moes gehospitaliseer word vir brandwonde. Talle moes berading vir skok kry. Lowina Meiring (30) van Pacaltsdorp was op die bus en sê alles het blitsvinnig gebeur. Meiring vertel: “My gesig, hande en bene is erg gebrand. Ek wil dankie se vir die jong man wat my gehelp het. Hulle het my in sand gerol buite die bus, waarna ons na die hospitaal gebring is.” Volgens Meiring sal sy eersdaags na ’n Kaapse hospitaal oorgeplaas word waar sy ’n veloorplantingsoperasie sal moet ondergaan. Michelle Twigg (33) was by hospitaal vir dressing van haar wonde en medikasie. “Die pyn was so erg laasnag dat ek nie kon slaap nie. Toe die krag afslaan, het ek ’n vreeslike nagmerrie gekry en gedroom van die vlamme. Dank God vir die berading wat ons kry.”