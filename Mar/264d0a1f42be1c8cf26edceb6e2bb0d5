ELTON Jantjies gaan alles in sy vermoë doen om ’n opspraakwekkende comeback vir die Springbokke te maak. Dié Springbok-losskakel het nie moed opgegee om die 33-tal vir vanjaar se World Cup in Frankryk te haal nie. Die 32-jarige, wat Suid-Afrika in 46 toetse van 2012 tot 2022 verteenwoordig het, het sy visier op ’n terugkeer in Junie vir die Wêreldbeker-rugbytoernooi. Jantjies het op 22 Augustus in die Rugby Championship teen die Wallabies in Adelaide laas vir die Bokke gespeel. Die spelskepper is weggelaat uit die Bokgroep wat in November in Europa getoer het. Dit was aangesien hy sonder ’n klub was en ’n gebrek aan game time gehad het. Sy afwesigheid het gekom nadat ’n beweerde verhouding met die Bokke se dieetkundige Zeenat Simjee opslae gemaak het. Jantjies en Simjee is huis toe gestuur terwyl die Bokke in Argentinië was vir die wedstryd teen die Pumas. Daar is onlangs nog berig dat Jantjies in lyn was om ’n call-up na die Bokke se huidige oefenkamp in Kaapstad te kry. Sedertdien is die spelskepper deur die ProD2-span Agen gekontrakteer waar hy beoog om sy pad terug te speel na volle fiksheid en sy beste peil. “Ek glo beslis dat harde werk en goeie spel my steeds die geleentheid sal gee om in die World Cup-groep te speel,” het hy aan Rapport gesê. “My coach by Agen (Bernard Goutta) ondersteun my ook baie in my strewe om my beste peil te bereik. Hy werk hard aan my sodat ek reg is vir die World Cup. Ek is tevrede met my eie spel. Natuurlik is daar altyd ruimte vir verbetering. “Al my aandag is tans op Agen toegespits. Met my spelpeil sal dit my die geleentheid gee om in Junie vir my land te speel. Skop “Die World Cup is my nommer 1-prioriteit. My voorbereiding in Agen is alles om vir die Bokke vanjaar voor te berei.” Die Bokke skop op Saterdag 8 Julie hulle seisoen in Pretoria af teen Australië in ’n verkorte weergawe van die Rugby Championship. Die manne in Groen-en-goud kom ’n week later teen Nieu-Seeland in Auckland te staan voordat hulle Argentinië op Saterdag 29 Julie in Johannesburg gaan aandurf.