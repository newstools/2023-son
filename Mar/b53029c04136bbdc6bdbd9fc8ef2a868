GRABOUW. — ’n NPO hier het onlangs ’n event gehou om ouerskap te vier. Dit het in die saal van die Sekondêre Skool Groenberg plaasgevind. ’n Maatskaplike werker wat met die jeug by dié skool werk, Chenelle Franke, is ook dié NPO se direkteur. Franke vertel: “Die event het gegaan oor die belangrikheid van ouerskap en ons het verskillende leiers uit die gemeenskap daar gehad. “Die event is gehou omdat ek met kinders werk en ook ’n ouer is. Dis so belangrik om met die ouers ook te werk omdat baie kinders deur baie dinge gaan en dit moeilik vind om saam met hulle ouers te praat. Soms weet hulle nie hoe om so ’n onderwerp aan te roer nie. Tema “Baie kinders is bang om oop te maak met ouers en dit is waarom ons tema was: Eie Straat se Kind. “Met die event het ons verwysings gegee indien ouers hulp soek en het verwysings gegee na wie hulle kan gaan as hulle hulp benodig. “Die Straat se Kind se doel is nie net om met die kind in die straat te werk nie, maar ook om sterk verhoudinge in families te bou.” Van die sprekers by die event was Franke se man, Junon Franke, sowel as kol. Jansen, sers. Newman, pastor Trevor Titus van Hermanus en die sangeres Bonita Gidlan. Chenelle Franke doen ’n beroep op ander organisasies in Grabouw om ook die Par­enting Mentorship-program te support om dit ’n sukses te maak.