DIE Kat slaan ’n TV-deal op TV Deal los. Ons gaan nou die omstrede TV-aanbieder Katlego Maboe in nóg ’n program op die kassie sien. Dié keer is hy die voorman vir die SABC 2-program Deal or No Deal. Deal or No Deal word beskryf as ’n “speletjiesprogram-wedstryd van senuwees, instinkte en rou intuïsie”, wat intense spanning byvoeg, met hope geld op die spel. Dit is ’n opwindende game waar deelnemers een van 20 verseëlde bokse kies. Elke boks bevat ’n kontantbedrag wat wissel van R1 tot R250 000. Soos die speletjie ontvou, en soos die kontantwaardes van die bokse bekend gemaak word, word die deelnemer ’n bedrag aangebied in ruil vir hul boks deur die program se banker. Ronde na ronde sal Katlego, die programaanbieder, die deelnemer vra om te besluit of hy die banker se ooreenkoms moet aanvaar of nie. Lala Tuku, kanaalhoof vir plaaslike inhoud, is verheug om Kat as die gasheer van Suid-Afrika se Deal or No Deal te hê. “Katlego is ’n veelbekroonde televisiepersoonlikheid en hoogs gerespekteerde aanbieder. Ons het ’n all-round gasheer vir hierdie baie spesiale vertoning nodig gehad, en ons is oortuig dat hy die nodige flair en finesse het, en die vrygewigheid van gees om te verseker Deal or No Deal word ’n noodsaaklike deel van die daaglikse lewe van Suid-Afrikaners regoor die land. Dié program moet nie misgeloop word nie. “Sy charisma en deernis sal verseker dat elke episode van Deal or No Deal ’n emosionele en opwindende reis vir beide deelnemer en kykers is.” Die program, wat gehore oor meer as vyftig lande vermaak en betower het, sal op Maandag tot Vrydag, op SABC in spitstyd vanaf 19:30 tot 20:00 uitgesaai word. Dit begin op 6 Maart, en dan weer die volgende dag op S3 - Maandae tot Vrydag om 17:30.