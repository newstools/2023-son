DIE Universiteit van die Witwatersrand in Johannesburg het ekstra veiligheidspersoneel ontplooi te midde van studente wat betoog. Studente het Woensdag by die universiteit betoog omdat hulle wil hê studente wat agter is met universiteitsgeld moet kan registreer. Die studenteraad wil hê alle studente moet vir die akademiese jaar registreer. ’n Woordvoerder van die universiteit Shirona Patel, sê hulle het klagtes gekry van intimidasie en beskadiging van eiendom. Sy sê dit word ondersoek. “Beskermingsdienste op die kampus sal ook video’s wys en dit sal gebruik word om oortreders aan te kla en of te skors in lyn met die universiteit se reëls.” Patel sê onderhandelinge met die studenteraad is aan die gang.