GEORGE. - Die ink was skaars droog op berigte oor die Go George-busdiens wat ook nou in die townships gaan operate en tóé - boem! Pendelaars wat van dié busdiens gebruik maak, het Woensdagoggend ’n nagmerrie-rit beleef wat vir lank by hulle gaan spook. Veertien pendelaars moes behandeling ontvang nadat die bus waarin hulle gereis is, met ’n petrolbom bestook is. Beseerdes het die toneel soos iets uit ’n holderstebolder movie beskryf waarin hulle paniekerig vanaf ’n brandende bus moes vlug. Een van die pendelaars, Michelle Twigg (33) van New Dawn Park, sê sy is dankbaar dat hulle die aanval oorleef het. Volgens Twigg het die bus waarin sy gereis het omstreeks 05:45 by ’n bushalte gestop, toe dit deur twee verdagtes genader is. Sy vertel: “Ek was op pad werk toe. In Protes-weg kom die twee mans toe nader en slinger ’n petrolbom deur die bus se venster." Die Wes-Kaapse departement van mobiliteit het die voorval ten sterkste veroordeel. Die George-polisie ondersoek intussen klagtes van poging tot moord.