ESSENTIAL workers, geaffilieer aan die National Health and Allied Workers Union (Nehawu), mag nie verder aan die voortslepende staking deelneem nie. Dis die bevel van die arbeidsappèlhof nadat daar landwyd berig is dat dokters, verpleegsters en ander gesondheidswerkers by sommige openbare klinieke en hospitale aan die volskaalse staking deelgeneem het. Die hof het Maandag beveel dat geen essential worker - hoofsaaklik gesondheidswerkers – aan die staking, wat laas Maandag begin het, mag deelneem nie. Ontwrig Daar is laas week landwyd berig dat gesondheidsdienste by sommige openbare klinieke en hospitale hewig ontwrig word. Die nasionale minister van gesondheid het Nehawu die blame gegee vir sommige sterfgevalle, want nie-stakers was verhoed om hulle werk te doen. Met Son se aankoms by die departement van binnelandse sake het ’n paar werknemers van die departement, sowel as die departement van justisie se werkers, buite die geboue betoog. Nehawu se hoofsekretaris, Zola Saphetha, sê hulle sou gisteraand ’n leierskap-0konferensie gehou het. Die doel sou wees om die pad vorentoe te bespreek. Die Wes-Kaapse Nehawu-sekretaris, Baxolise Mali, sê die staking sal nou sonder Sassa, Sanbi en SIU-werknemers voortgaan. “Ons sal later ’n besluit maak of ons hulle as deel van ’n sekondêre staking sal terugbring,” voeg hy by. Die staking duur dus sonder essential workers van die gesondheidsdepartement en werkers van die Sassa, Sanbi en SIU voort.