DIE Bayhill se reëlingskomitee is sonder twyfel in sy skik met die onlangse geskiedkundige gebeurtenis by die Ericapaark-sportveld-tuiste van die jaarlikse Paas-toernooi, die Bayhill Cup. Dit was toe die sportveld in Belhar beloon is met ’n Sasrea facility grading-sertifikaat. Ericapark het dus die eerste fasiliteit geword wat sodanige fasiliteit-gradering binne die afdeling vir ontspanning en parke behaal het. Hierdie sertifikaat is soortgelyk aan dié wat toegeken word aan die Cape Town Stadium, Athlone-stadion en Nuweland-krieketgrond. Dit is nou gebou vir doelgeleentheidfasiliteite vir high profile-byeenkomste. Verlede maand het die Stad Kaapstad se gemeenskapsdiens- en gesondheidsportefeuljekomitee ontspannings- en park-fasiliteite besoek om die uitdagings van fasiliteite beter te verstaan. Dis nou vir wanneer hulle werk om aan vereistes te voldoen kragtens die Suid-Afrikaanse wet op sport- en ontspanningsgeleenthede, asook om Ericapark te vier en te ervaar. “Een van die grootste 0. 19-sokkertoernooie word op Ericapark gespeel met aantrekkingskrag van nasionale en interna­sionale klubs en toeskouers,” het die mayco-lid vir gemeenskapsdiens en gesondheid, Patricia van der Ross, gesê. “Oor die afgelope 24 maande het ons daarin geslaag om hierdie gesogte sertifikaat te behaal. “Dit is bereik met beperkte personeel en beperkte toegang tot hulpbronne, maar ’n ywerige span wat hierdie uitdagende take opgeneem het. “Hierdie fasiliteit is nou gereed vir die toernooi van die jaar, aangesien spanne uitspeel om vir die geleentheid oorweeg te word. “Die fasiliteit-span is gereed om te verseker dat alle aspekte van die geleentheid in terme van bedrywighede ook nagekom word. “Hulle is ook gereed daarvoor dat mense ’n aangename en veilige ervaring by die Ericapark-sportgrond in Belhar sal hê,” het van der Ross bygevoeg.