DIE sanger Bonginkosi “Zola” Dlamini is die afgelope paar jaar deur moeilike tye. Maar die sanger van Zimoja is terug nadat hy vyf weke in die ICU was. Zola 7 is ’n paar jaar gelede met epilepsie gediagnoseer en het baie gewig verloor en met sy loopbaan gesukkel. Die publikasie berig Zola was in ‘n koma vir vyf weke, maar hy is baie beter. Hy moes twee keer ’n dag medisyne neem en het “amper die emmer geskop.“ "Jy kan sê ek het uit die dood herrys. Ek het dit amper nie gemaak nie, maar die medisyne help baie. Ek het 200 mg in die oggend en in die aand gebruik. So dit is nogal baie. Volgens die dokters sal ek dit die res van my lewe moet gebruik.” “Ek was in ’n koma vir twee weke weens die epilepsie. Ek was nie gekoppel aan asmhalingstoestelle nie. Ek het op my eie asem gehaal.” Die ster sê hy werk nou aan ’n nuwe album. “Ek hoop om dit op 24 April gereed te hê, maar dit is nog nie gefinaliseer nie.” - ZAlebs