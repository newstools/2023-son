ERG omgekrapte officials van talle rugbyklubs het Donderdag hul support vir môre se beplande protes-aksie by die Cape Town Stadium bevestig. Dié klublede sê hulle wil hul misnoeë uitspreek oor die huidige onregverdige administrasieproses van SA Rugby (Saru) van die Westelike Provinsie-Rugbyvoetbalunie (WPRVU). Die protes-aksie word vir 12:00 beplan voor die United Rugby Championship URC)-derby tussen die Stormers en die Sharks wat Saterdagmiddag om 14:00 in die Cape Town Stadium afskop. Volgens Mario Williams, ’n lid van die Gardensrugbyklub in die Paarl en ’n voormalige lid van die WP Exco, is daar al reeds besluite deur Saru se administrateur, Rian Oberholzer, geneem sonder dat die WP se algemene raad consult is. Williams het Donderdag aan Son gesê.“Die president van Saru (Mark Alexander) het ’n statement gemaak dat WP Rugby se constitution suspended is. Dit beteken dat Rian Carte Blanche het om besluite te neem soos hy wil. “Dit is wat ons kwaad maak. Jy kannie net ons demokratiese reg wegvat waarvoor ons so kliphard geveg het nie. Saru doen dan nou dieselfde soos wat die apartheid-regime gemaak het, deur mense se voting rights weg te vat. “Aan die een kant sê hulle die besluite gaan steeds deur die general council gemaak word, maar wanneer jy die constitution suspend het dit groot repercussions. “Onthou, die unie is tans die 100% shareholder van die maatskappy. Ek het geen probleem met die ooreenkoms wat vandeesweek gemaak is met die Stormers as anchor tenant van die Cape Town Stadium nie, maar dit was nie deur die general council goedgekeur nie. “So, as jy nou al klaar nie die council se goedkeuring vir so iets gekry het nie, wat gaan nog met die equity deal en die verkoop van die Nuweland-stadion gebeur. “So, hy (Oberholzer) lieg vir ons almal,” het Williams bygevoeg. Shakier Stuurman, ’n voormalige president van die Callies-rugbyklub, en voormalige lid van die WP-Rugbyunie se finance committee, kan dit onomwonde stel dat daar geen besluit deur WP Rugby se Algemene Raad geneem is om Nuweland se rugby-stadion te verkoop nie. “Daardie besluit was nog nooit in ’n general council meeting gemaak nie. Oberholzer sê nou dat dit deur die council goedgekeur moet word, maar sy standpunt was nog altyd dat ons Nuweland moet verkoop sodat die skuld van die WP-Rugbyvoetbalunie wat nog uitstaande is. afbetaal kan word. “Wat niemand sê nie is dat die professionele arm al die melk van die koei uitsuig. Daar word gedurig geld van die WPRVU geëis om salarisse en bedryfskoste te betaal. Hulle het nie genoeg fondse om hulself as ’n entiteit te onderhou nie en daar word gedurig gevra dat ons (die klubs) geld in daardie entiteit terug moet ploeg. “Die general council voel hulle kan nie ’n entiteit voer waar hulle nie ’n dividend terugkry nie. Ons is die 100%-aandeelhouer, maar het oor die laaste 18 maande geen finansiële state ontvang nie. So, ons weet nie waar ons tans in terme van die finansies staan nie.” Simphiwe Dlebusuku, lid van die Khayelitsha-rugbyklub sê hulle support môre se optog omdat hulle glo dat die administrateur stadig besig is om ’n tyrant te word. “Ons het altyd baklei om die integriteit van die grondwet van WP te verdedig. SA Rugby se grondwet is duidelik as dit kom by uitvoerende magte, maar dit sê niks van die skorsing van die magte van die algemene raad nie. Die raad is die kern van WP waar besluite geneem moet word. “Sedert die administrateur oorgeneem het, was geen council meetings gehou nie. Die council is veronderstel om hom advies te gee. Net een man het vandeesweek ’n besluit geneem oor die Stormers as anchor tenant van die Cape Town Stadium.” Oesman Wentzel van die Strand United-rugbyklub glo die huidige proses is onregverdig teenoor lede van WP-klubs omdat niemand na ’n vergadering van die huidige administrasie geroep is nie. “Ons grondwet beteken tans niks vir WP nie. Dit kannie so voortgaan nie. Dieselfde gaan gebeur soos wat met ’n unie soos Border gebeur het. Daar is sowat 60 klubs wat ons ondersteun en ons verwag dat daar môre groot support gaan wees.” SA Rugby het gister in ’n verklaring gesê hulle neem kennis van môre se beplande protes-aksie. “Die administrateur se opdrag was om die WPRVU na finansiële stabiliteit terug te bring. Die regs-komplikasies van die magdom vermeende eiendomstransaksies wat die voormalige administrasie oorweeg het, moes ook ontrafel word. “Die aantygings wat nou gemaak word deur individue is foutief en misleidend. “Enige eiendoms- of aandeletransaksie wat die Exco van Saru glo voldoende meriete het, sal aan die WP se Algemene Raad voorgelê word. Dit sal nie sonder die goedkeuring van daardie raad voltooi kan word nie. Die besluit sal die WP s’n wees,” lui die verklaring.