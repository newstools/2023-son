MUSIEK is vir haar nie ’n vreemde ding nie. Regina-Lee Thompson reik binnekort haar album Black and White uit en sy is omtrent opgewonde. Die boorling van Malibu het in Bishop Lavis grootgeword, maar sy bevind haar deesdae in Vredenburg. Die 25-jarige het op 12 al begin sing, toe sy in die Sondagskool en later Jeugkoor was. Sy het ook gereeld by haar skool se byeenkomste opgetree. Op 14 het sy aan ’n sangkompetisie by ’n winkelsentrum deelgeneem en was die naaswenner. Dis toe sy weet, sy wil sing. Eilande Regina-Lee het vir vier jaar tot in 2020 in Spanje op eilande gesing. Sy het ook al verskeie Motown tribute shows gedoen, van onder meer die Supremes en Smokey Robinson. In 2021 het sy haar debuut single “In my bones” met DJ MoneyMaker uitgereik. “Ek het met Amapiano begin, maar besluit om na R&B oor te skakel, want my stem pas meer met dit. “My EP is stories oor dinge wat mense daagliks deurgaan soos liefde en verhoudings,” vertel die jong dame. Sy voeg by die album gaan ’n mix van R&B en Afrobeats wees.