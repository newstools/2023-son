NÁ MAANDE van ingewikkelde speurwerk is 17 mense van 'n skoolbeheerraad deur die polisie gearresteer. 'n Polisiewoordvoerder, brig. Novela Potelwa, sê die polisie het gewerk aan 'n saak waar onwettighede plaasgevind het met die vervoer van leerders van die Wes-Kaapse onderwysdepartement se leerdervervoer grant. "Die Wes-Kaapse handelsmisdaad-ondersoek span het 17 lasbriewe uitgereik vir arrestasies van mense in Paarl, Atlantis, Philadelphia en Wellington. Daar is nege vroue en agt mans gearresteer, met ouderdomme wat wissel tussen 35 en 60. "Dit sluit lede van die skoolbeheerraad van Atlantis in, en hulle is aangekla van diefstal, vervalsing en bedrog ter waarde R12 miljoen." Potelwa sê hulle sal Vrydag 10 Maart in die Atlantis-landdroshof verskyn. 