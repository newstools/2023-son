ROBERTSON. — Die familie van ’n vrou wat aan erge depressie ly, is bekommerd oor sy soos mis voor die son verdwyn het. Falida Visagie Williams (57) is nou al vyf dae gelede as vermis by die polisie aangemeld en haar man en twee kids is baie bekommerd oor sy nie terug huis toe gekom het nie. Williams woon in Droëheuwel, waar sy net besluit het om die pad te vat. Williams se suster Joanie Visagie, wat in George woon, sê dat sy Williams telefonies by die polisie as vermis aangemeld het nadat Williams se man haar gebel en die nuus van haar skielike verdwyning meegedeel het. Joanie sê haar suster het net aan haar man genoem dat sy nou die pad gaan vat, maar nie gesê het waarheen nie. Volgens Joanie het van die familie reeds in die nabye omgewing na Williams gaan soek, maar sy is nêrens gevind nie. In ’n emosiebelaaide boodskap op social media smeek Joanie die gemeenskap en polisie om dringend in te spring om Williams te vind. Joanie sê dat haar suster nooit vantevore sommer net die pad gevat het nie. Joanie sê sy dink nie daar is huweliksprobleme tussen die lang getroude couple nie. “Al tye wat sy van die huis weggaan, is wanneer sy saam met my George toe gaan,” het Joanie in trane gesê. Enigeen wat weet waar Williams haar bevind, kan Joanie by 084 441 4293 bel.