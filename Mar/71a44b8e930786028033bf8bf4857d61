DIE bloedige bendeskietery in Hanover Park hou eenvoudig net aan. Maandagaand was dit weer só toe ’n man tydens ’n skietery gewond is. Die voorval het by Moray Court gebeur toe rival gangs op mekaar geskiet het. Die gewonde man is met die ambulans na die hospitaal geneem en sy toestand is tans ernstig. Volgens AO Joseph Swartbooi, polisiewoordvoerder, het die skietvoorval omstreeks 21:30 in Moray Court uitgebreek. Dit was in dié skietery waarin ’n man van 21 jaar oud gewond is. Swartbooi sê: “Hy is in die rug en been gewond. Hy is na die daghospitaal geneem. “Niemand is nog gearresteer nie en die verdagte het van die toneel gevlug.” Die polisie het intussen ’n poging tot moordsaak geopen. Sondagaand is daar ook twee mense in die voortslepende bendegeweld gewond en een persoon is noodlottig gewond. Een van die gewondes is ’n vrou, wat in die been raakgeskiet is. Volgens ’n bekommerde inwoner, wat verkies om anoniem te bly, is dit ’n welbekende gang leader, wat die skietery veroorsaak. Sy maak verdere bewerings dat daar ’n hitlist is van mense wat tans teen hom moet getuig. Gatvol Gatvol inwoners het na verneem word Sondag die metro cops na die vermeende gangsters se uithang spot geneem om dit vir guns te deursoek. Sommige van die gangsters het na verneem word in die dak weggekruip en die cops het van hul vuurwapens en ammunisie gekonfiskeer. Volgens Kashiefa Mohammed, lid van die gemeenskapspolisiëringsforum, is dit die Americans wat teen die Americans fight. Daar is sprake dat daar ’n slip in gang geledere plaasgevind het wat die binnegevegte nou veroorsaak. Volgens sers. Wesley Twigg, polisiewoordvoerder, het die skietvoorval omstreeks 19:45 in Palm-straat, Delft-Suid, plaasgevind. Die omstandighede rond­­om die skietvoorval word nog ondersoek. Die man is op die toneel deur paramedici dood verklaar. Niemand is nog gearresteer nie en ’n moordsaak is geopen. Volgens AO Joseph Swartbooi, polisiewoordvoerder, het die skietvoorval omstreeks 23:30 in Louis Trichardt-straat plaasgevind. Die onbekende man is verskeie kere geskiet en is op die toneel dood. Die verdagtes het van die toneel gevlug en die motief vir die moord is nog onbekend. Die cops is besig om ’n moordsaak te ondersoek.