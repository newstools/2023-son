DIE saak teen die drie verdagtes wat aangehou word vir die moord op die 34-jarige Jacques Liebenberg, is verlede week in die Oudtshoorn-landdroshof vir â€™n formele borgtogaansoek van twee van hulle, tot later die maand uitgestel. Liebenberg se liggaam is op 12 Januarie vanjaar met veelvuldige steekwonde deur polisiebeamptes van Dysselsdorp langs die Kammanassie-pad gevind. Drie verdagtes, die een Liebenberg se stiefbroer, Herman Redelinghuys (24), is die volgende dag in hegtenis geneem. Inligting Abraham Swartbooi en Adriaan Isaacs is egter vrygelaat voordat hulle op 16 Januarie in die hof moes verskyn as gevolg van gebrek aan bewyse teen hulle. Redelinghuys het besluit om nie om borgtog aansoek te doen nie. Swartbooi en Isaacs is weer in hegtenis geneem nadat nuwe inligting bekom is. Die drie verdagtes het verlede Donderdag vir die eerste keer saam in die hof verskyn en die saak is deur landdros Vaughn Shone vir die borgtogaansoek van Swartbooi en Isaacs tot 14 Maart uitgestel.