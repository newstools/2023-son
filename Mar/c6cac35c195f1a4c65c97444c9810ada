MURUNWA Makwarela het as mayor en raadslid van Tshwane bedank. Dit volg nadat dit aan die lig gekom het dat Makwarela 'n fake rehabilitasie-sertifikaat ingehandig het om te sÃª hy is nie meer insolvent nie. Makwarela van Cope is as mayor van Tshwane gekies, maar moes toe terug staan omdat hy insolvent verklaar is. Enkele dae later het hy wel 'n bevel van die hof ingedien, wat dui hy is gerehabiliteer en die Cope-raadslid was terug in sy pos. Daardie sertifikaat het egter die wenkbroue van talle gelig. In 'n dramatiese twis het die hoofregistrateur in 'n skrywe Vrydag bevestig dat die beweerde hofbevel wat Makwarela as gerehabiliteer verklaar, fake is. Tumelo Ledwaba, hoofregistrateur, bevestig ook dat die hof geen kennis het dra van die dokument nie, en dat geen rehabilitasie bevel vir Makwarela uitgereik is nie. Verskeie regskenners het op sosiale media foute op Makwarela se bevel uitgewys, onder meer die naam van die hof. Van die ander foute is dat die bevel deur 'n regter Moosa uitgereik is, maar daar is geen rekord van 'n regter Moosa wat op die dag aan diens was nie. Volgens die hoofregistrateur sal hulle weens die jongste onthulling die saak nou na die kantoor van die direktoraat vir prioriteitsmisdade stuur vir kriminele vervolging