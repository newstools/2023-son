DIE legendariese supergroep Boyz II Men gaan in Oktober en November na Mzansi kom. Kyk, Suid-Afrikaners wag nou al lank vir dié groep om hul hits soos “I’ll make love to you” en “On bended knees” hiér te kom sing, maar die groep se toer is aanmekaar uitgestel weens die Covid-pandemie. Gelukkig is die pandemie vir eers iets van ons donker verlede en ons kan weer internasionale sterre hier host. Die groep het aanvanklik beplan om in 2020 en 2021 deur die land te toer. Maar as jy die ouens in aksie wil sien, sal jy moet wikkel, want beperkte kaartjies vir die sittende konsert is by Ticketpro beskikbaar. Die toer is moontlik gemaak deur G21 Entertainment saam met Vertex Events  en sal op Dinsdag 31 Oktober by die Grand Arena in GrandWest in die Kaap afskop, gevolg deur Pretoria by die SunBet Arena, Time Square, op Donderdag 2 November en die afsluiting in Noordwes by die Superbowl in Sun City op Saterdag 4 November. Die pryse vir die kaartjies is ook redelik bekostigbaar. Die goedkoopste kaartjie kos R690 en die duurste een is R1790.