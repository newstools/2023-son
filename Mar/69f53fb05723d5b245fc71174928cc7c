DIE gesondheidsombud het beweringe dat verwagtende vroue op die vloer van ’n hospitaal in Johannesburg moes slaap bevestig. Dit het by die Rahima Moosa Mother and Child Hospital in Johannesburg gebeur. Die ondersoek is begin nadat Haseenabanu Ismail, ’n lid van die parlement se gesondheidsportefeulje, ’n klagte op 6 April 2022 ingedien het. Ismail het ook beweer die hospitaal se uitvoerende hoof werk nie meer voltyds by die hospitaal nie. Die ombud het bevind daar is “substantiewe onreëmatighede” aangaande die CEO se verlof. - News24