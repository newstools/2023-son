WOUT Weghorst sê sy toewyding aan Manchester United “kan nooit bevraagteken word nie”. Dit volg nadat hy ’n “sonde” gepleeg het deur die “This is Anfield” sign te raak voor sy span se loesing met 0-7 teen Liverpool Sondag op Anfield. Die Nederlandse striker sê sy bedoeling was om sy landgenoot en Liverpool-ster, Virgil van Dijk, in die tonnel op te wind. “Ek weet dat Virgil altyd aan die sign raak wanneer hy opstap,” het Weghorst oor sy nasionale kaptein gesê. “Die enigste bedoeling wat ek gehad het, was om te keer dat hy daaraan raak en om hom om te krap.” Dit is selde dat spelers van besoekende spanne, en veral van Manchester United, aan dié ikoniese sign raak. Weghorst het onder hewige krtiek deurgeloop, veral op social media. Die speler, wat op loan is van Burnley, het op Instagram verduidelik: “Ek reageer normaalweg nooit op media-onderwerpe nie, maar vir hierdie een is dit die moeite werd, want julle wonderlike Manchester United-aanhangers is vir my belangrik. Belangrik “As kind het ek altyd vir FC Twente ondersteun. As ’n trotse speler van Manchester United kan my toewyding aan dié klub egter nooit bevraagteken word nie. “Sondag was ’n verskriklike dag vir ons almal, ons sit alles in om dit reg te maak in die volgende weke. “Ons sal saam terug bounce en ons doelwitte dié seisoen bereik.” Intussen het die lenige strik­er ook verklap dat hy voorheen ’n fan van Liverpool was, maar sy gedrag in die tonnel het hom beslis geen brownie point in die sak gebring nie. Weghorst en sy spanmaats kry vandag kans om die loesing teen Liverpool agter hulle te sit. Die Red Devils kom op Old Trafford in die eerste been van die Europe League se Ronde van 16 teen Real Betis van Spanje te staan.