Liewe Antie Mona MY EERSTE man is oorlede, toe trou ek met ’n geskeide man. Maar Antie, die man se eks maak net probleme vir my. Hulle het 2 kinders saam en ek betaal elke maand die kinders se geld in haar bankrekening. Sy en my man WhatsApp elke dag. Hy sê dit gaan oor die kids. Maar as ek vra waar die boodskappe is wat hulle aan mekaar gestuur het, kan hy dit nie vir my wys nie. Die eks het hom al laat verstaan dat ek nie van hul kinders hou nie, maar dit is nie so nie. Sy wil dan net hê hy moet die kinders by haar plek visit. Hoekom kan ek dan nie deel van alles wees nie? Ons is dan getroud. Op ’n keer het die eks te kenne gegee dat ek nie die kinders se geld inbetaal het nie. Hoe meer ek al die bewyse van die inbetaling gewys het, hoe meer wou my man my nie glo nie. Ons het ’n kar, maar maak van public transport gebruik omdat dit goedkoper uitwerk. Die eks vra toe my man om die een kind skool toe te vat, want só moet hy meer betrokke raak by die kinders. Ek besluit toe om saam te ry, want dis mos op my way werk toe. Daar gekom, is hulle nie daar nie. Toe ons ry, kry my man ’n boodskap dat hulle aan die voorkant staan en wag. Daar gekom, kruip die vrou toe weg toe sy sien ek is ook in die kar. Ek weet nie meer nie, Antie. Net as ons gelukkig is, kom sy tussen ons. Ek het my man gevra om haar op WhatsApp te blok en haar op my foon te add sodat as daar iets is wat die kinders nodig het, dan kan sy hom deur middel van my kontak. Nou sê sy ek hou hom weg van sy kinders af en dat die Here my in die hande gaan kry. Wat staan my te doen? – Moedelose Vrou, WhatsApp Ongelukkig is daar in veels te veel gevalle drama wanneer daar ’n eksvrou en kinders ook in die verhaal is. Die grootste van issue is dat die volwassenes nie met mekaar oor die weg kan kom nie, dan ly die kinders daaronder. Antie het ook geluister na die voice notes wat jy vir my aangestuur het wat die eks vir jou man gestuur het en waarin sy jou ’n t**f noem. Dit is meer as duidelik dat nie een van julle veel ooghare vir mekaar het nie. En met dié dat julle nie mekaar kan vat nie, is die arme kinders nou in die middel en word daar met hul needs ping-pong gespeel. Antie wil ’n voorstel maak en ek weet nie hoe bereid is jy om dit te volg nie. Omdat daar kinders involved is, gaan die eks altyd in jou man se lewe wees. Daar is nie ’n way om dit nie, want jou man het responsibilities teenoor sy kinders wat hy moet nakom. En hier gaan dit nie net oor geld inbetaal en dan is sy verantwoordelikhede vir die maand klaar nie. Nee, hy moet ook teenwoordig wees, deel uitmaak van hul skool en persoonlike lewe. Hoewel julle getroud is, is hierdie kinders eintlik jou man se verantwoordelikheid. So, hoekom betaal jy die geld in die eks se bankrekening en nie jou man nie? Hoekom moet die eks jou man via jou foon kontak as sy met hom dinge wil bespreek wat hul kinders raak? Vertrou jy nie jou man nie? Is dit hoekom jy wil hê dat hy jou die boodskappe van hul gesprekke moet wys? Deur jou man se pligte teenoor sy kinders op hom te vat, gaan nie keer dat hulle nie iets agter jou rug doen nie. As mense wil cheat, gaan hulle ways vind om dit te doen. Antie sê nie hulle het steeds ’n ding aan nie, maar deur net daai saadjie in hul koppe te plant met agterdog, kan jy hulle dalk ander gedagtes laat kry. Hierdie is jou man, maar hy is ook ’n ouer saam met sy eks. Dit gaan vir jou baie minder stres in die sak bring as jy hulle allow om hul kinders se lewens te manage. As julle so ’n tipe reëling kan uitwerk, kan dit dalk ’n klimaat skep waarin julle almal met decency oor die weg kan kom. Dit kan dan ook minder wrywing tussen jou en jou man beteken. Dink ’n bietjie hieroor. Die bal is heeltemal in jou court.