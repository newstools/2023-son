TWEE mense is Donderdag by hotelle in Kaapstad gearresteer, nadat die polisie op inligting van 'n beweerde gyselaarsituasie gevolg het. Die polisie het reageer op inligting dat 'n 28-jarige vrou teen haar wil by 'n hotel aangehou word, maar het kon daarin slaag om te ontsnap. Nadat daar in die omliggende area na die vrou gesoek is, is sy in 'n straat naby die hotel opgespoor. Met hul terugkeer na die hotel het 'n onbekende vrou die deur waar die klaer, na bewering, teen haar wil aangehou is oopgemaak. Die vrou is ondervra, waarna sy vrywillig twee pakkies met tik oorhandig het. Die cops het met hul ondersoek in die kamer ook 1011 Mandrax-pille gevind en 'n dwelm genaamd G-liquid. Die 40-jarige vrou is gearresteer en inligting is gekry van waar 'n manlike medepligtige hom bevind. Die 39-jarige man is by 'n ander hotel gearresteer. Verdere inligting dui daarop dat die verdagte ook met talle ander kontakmisdade in Gauteng verbind word. Die verdagtes sal Maandag op verskeie aanklagte in die hof verskyn.