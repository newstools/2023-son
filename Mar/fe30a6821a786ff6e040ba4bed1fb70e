DIE Wes-Kaapse premier, Alan Winde, meen die nuwe minister van elektrisiteit, dr. Kgosientsho Ramokgopa, moet die energie aksieplan spoedig implementeer. Pres. Cyril Ramaphosa het Maandagaand Ramokgopa in die nuwe pos bekendgestel. Winde meen Ramokgopa moet deursigtig wees oor hoe hy beplan om die kragkrisis op te los. Hy sê die Wes-Kaapse regering is gereed om met die nuwe minister te werk. Hy is teleurgesteld Bheki Cele bly as polisieminister. Die EFF meen Ramokgopa se aanstelling is nutteloos, want daar is reeds minister van energie (Gwede Mantashe) sowel as openbare ondernemings (Pravin Gordhan). Die EFF-persverklaring lui Ramokgopa het “treurig gefaal” as mayor. Vergoed Die Red Berets voel Ramaphosa het net die kabinetskommeling gebruik om diegene, wat hom laas jaar by die ANC-verkiesingskonferensie gesteun het, te vergoed. Die statement lui: “Bheki Cele bly die polisieminister, hoewel gewelddadige misdaad buite beheer geruk het. Thulas Nxesi bly die minister van arbeid (en indiensneming), hoewel daar 12 miljoen mense tans werkloos is in Suid-Afrika. “Blade Nzimande, wat sowat ’n dekade lank oor verskeie protesaksie vir beter toegang tot tersiêre onderrig geheers het, bly die minister van hoër onderwys, wetenskap en tegnologie.” Van die hoof veranderinge in Ramaphosa se kabinetskommeling is onder meer die skuiwing van Patricia de Lille vanaf openbare werke en infrastruktuur na toerisme, en dr. Nkosazana Dlamini-Zuma wat nou die minister in die presidensie verantwoordelik vir vroue, jeug en mense met gestremdheid sal wees.