AANSOEKE om jou kind vir ’n skool te registreer vir 2024 het Maandagoggend oopgemaak. Die Wes-Kaapse onderwysdepartement het teen Maandagoggend 10:30 reeds 4 600 aansoeke gehad. David Maynier, Wes-Kaapse minister van onderwys, sê hulle is bly om te sien ouers maak hulle kinders se skoolopvoeding ’n  prioriteit deur vroeg aansoek te doen. Mense wat online wil aansoek doen, kan dit van 01:01 op 13 Maart tot 23:59 op 14 April 2023 doen. Die website se diens is gratis en mense hoef dus nie data te hê om aansoek te doen nie. Volgens Maynier gaan daar 114 pop-up sites by winkelsendtrums, skole en ander fasiliteite wees in al agt distrikte om ouers en versorgers te help wat nie toegang het tot internet nie of wat hulp nodig het om online te werk. Besoek https://wcedonline.westerncape.gov.za/admissions-202324 to om te sien waar en wanneer die fasiliteite beskikbaar is. Mense moet die volgende dokumente  bring: Die laaste skoolrapport, ID, geboortesertifikaat of ’n paspoort van die leerling, As die leerling ’n buitelander is word ’n paspoort benodig, of ’n studiepermit of bewys van aansoek vir ’n studiepermit, of ’n afskrif van die ouer wat om assiel aansoek doen of ’n vlugteling-permit of ’n beëdigde verklaring dat dit nie beskikkaar is nie. Vir laerskole moet kinders ’n immunisinasie-kaart hê (Road to Health Chart) en ’n bewys van adres (’n erfbelasting-rekening, huurooreenkoms of ’n beëdigde verklaring wat die adres kan bevestig)Mense kan afskrifte ook by enige polisiestasie of poskantoor laat beëidig. Inligting is ook beskikbaar en hoe om te werk te gaan met alles op die WKOD se website https://wcedonline.westerncape.gov.za/admissions-202324