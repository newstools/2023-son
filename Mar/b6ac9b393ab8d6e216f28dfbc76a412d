TWEE boere wat aangekla word van die moord op ’n vrugteverkoper, se verhoor sal later vanjaar in die Wes-Kaapse hooggeregshof begin. JT Basson en John Woest word daarvan beskuldig dat hulle Chatwell Rogers van Paarl-Oos op die Sonstraalbrug op die N1 in die rug geskiet het nadat hulle hom van vrugtediefstal beskuldig het. Rogers is op 30 November 2021 vermoor tydens ’n rumoer oor beskuldigings van vrugtediefstal. Volgens die boere word daar gereeld vrugte in die omgewing gesteel. Hulle het op 30 November 2021 die vrugteverkopers gaan konfronteer en toe glo hulself verdedig toe hul lewens bedreig is. Basson en Woest is uit op borgtog. - News24 