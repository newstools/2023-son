PRES. Cyril Ramaphosa gaan Maandag om 19:00 sy nuwe kabinet bekendmaak. Ramaphosa se woordvoerder, Vincent Magwenya, het dié nuwe verwikkeling in 'n verklaring bevestig. Magwenya slaan ook vure daarin dood oor hoekom Ramaphosa Vrydagaand by 'n geleentheid was terwyl hy te siek was om sy kabinet te skommel. "Stryig met mediadekking of spekulasie op sosiale platforms, was daar geen plan vir die president om Donderdag, 2 Maart veranderinge aan sy kabinet aan te kondig nie. Dus was daar geen uitstel of afstel van so 'n aankondiging nie." Hy sê Ramaphosa het Vrydagaand, ondanks ongemak weens verkoue, vlugtig 'n ete van die Ntaba Nyoni Cattle Stud bygewoon om gaste te groet.  Magwenya ontken dat Ramaphosa die veilig ná die ete bygewoon het. "Die aantygings en waninformasie wat ons rondom dié kwessie gesien het is dus heeltemal ongeregverdig. Terwyl hy herstel van verkoue, is die president besig om die samesteling van sy kabinet te finaliseer." 