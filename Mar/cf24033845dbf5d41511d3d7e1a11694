MET nege wedstryde oor en die log wat só tight is van posisies 2 tot 10 (10 punte verskil), behoort die twee Kaapse Premierliga-spanne, Cape Town City en Stellenbosch FC, minstens die top-agt te haal en moontlik selfs die top-vier. Die challenge vir die neënde geplaaste Stellenbosch FC is dat hy die kampioen, Mamelodi Sundowns, wat dié seisoen weer met die liga weghardloop, verwelkom. Die spanne kom Sondag 15:00 in die Danie Craven-stadion teen mekaar te staan. Alhoewel Steve Barker (coach) se Stellies weer momentum opgebou het met drie seges op ’n streep, is die Brazilians ’n perd van ’n ander kleur. Barker-hulle het laas seisoen wel hulle staal gewys deur die sterbelaaide Sundowns met al sy name-lekkers met 3-0 kaf te draf. Maar Stellies het talle veranderinge aan sy span van verlede seisoen gemaak en kom te staan teen ’n elftal wat almal uit die pad vee. Sukses Die terugkeer van Stellies se striker van Supersport United, Iqraam Rayners, is ook ’n rede waarom die span van Matieland weer doele kry en sukses behaal. Intussen het Sundowns se coach, Rhulani Mokwena, gesê dit is nog té vroeg om nou reeds die sjampanje te pop. “Daar is nog nege wedstryde oor en ons moet ons teenstanders respekteer,” het die Sundowns-breier gesê. So lyk die fixtures: Vrydag Saterdag Sondag