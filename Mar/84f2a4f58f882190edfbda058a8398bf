ONS het die laaste twee jaar die weirdste celeb couples gesien, maar hierdie een vat beslis die koek. Die sangeres Avril Lavigne en die rapper Tyga is nou amptelik ’n paartjie. Dié verliefde duifies het besluit om hul verhouding public te maak in die mees romantiese stad ­ – Parys. Avril (38) en Tyga (33) is Maandag afgeneem terwyl hulle ’n intieme soen deel buite die Mugler X Hunter Schafer-partytjie by die gewilde Parys-modeweek. “Tyga en Avril leer mekaar ken,” vertel ’n bron aan People. “Dit is baie nuut. Dit is baie gemaklik.” Verlowing Avril en Tyga was ook by ’n paartie van die movie-ster Leonardo DiCaprio in Parys. Laas maand het ’n bron aan People verklap dat Avril en haar verloofde – Mod Sun – hul verlowing ná minder as ’n jaar verbreek het. Tyga het al ’n string meisies in die vermaakbedryf gedate soos Kylie Jenner en Iggy Azalia. Dan het hy ’n seun, King Cairo, saam met Blac Chyna.