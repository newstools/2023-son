WANADMINISTRASIE van owerhede was weereens die rede waarom die moordbeskuldigde, die eks-cop Richard Makka Smith, nie die afgelope Vrydag by die hooggeregshof opgedaag het nie. Hy staan tereg op die moord van Natasha Booise (32) in Pikteberg aan die begin van 2022. Booise se familie het die  meer as 100 kilometers uit Piketberg aangepak vir Smit se verskyning, net om daar uit te vind dat Smit nie by die hof opgedaag het nie. Dis ook nie die eerste keer dat dit gebeur nie. Die J7-vorm vir Smith se vrylating uit die selle na die hof, was soos met die veronderstelde eerste verskyning na Pollsmoor-gevangenis gestuur pleks van na Goodwood-gevangenis waar die beskuldigde in aanhouding is. Smith verskyn weer Vrydag in die hooggeregshof vir ’n voorverhoor-konferensie sodat ’n regsverteenwoordiger vir hom op die hofrol kan kom. 