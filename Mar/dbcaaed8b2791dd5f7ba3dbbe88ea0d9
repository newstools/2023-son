FRANKRYK het Saterdag Engeland op Twickenham met 'n allemintige 53-10 afgeslag.Dit was Engeland se swaarste tuisnederlaag van alle tye. Die huidige Sesnasies-kampioen het sy 18 jaar lange wag vir 'n Sesnasies-sukses op Twickenham in styl beëindig deur altesaam sewe drieë te score. 'n Gaping van 43 punte oorskry die punteverskil van 35 punte wat Engeland prysgegee het in 'n nederlaag van 42-6 teen Suid-Afrika op Twickenham in 2008. Dit was ook Engeland se derde ergste nederlaag op enige plek ná 'n pak van 76-0 deur Australië in Brisbane in 1998. In 2007 is die Engelse met  10-58 teen die Springbokke in Bloemfontein afgeslag. Die oorwinning het aan vanjaar se World Cup-gasheer hul grootste sege oor Engeland gegee. Dit oortref die gaping van 25 punte in die games in 1972 toe die Hane met 37-12 en '31-6 in 2006 koning gekraai het. "Ek kom al lank na Twickenham, 20 jaar. Ek besef. Dit is emosioneel," het 'n emosionele Fabien Galthie, die Franse coach, gesê. "Die spelers wou 'n groot game teen Engeland speel. Dit is moeilik vir hulle. As jy weet watter plek rugby in hierdie land het, is ons gedagtes by die Engelse span wat 'n moeilike oomblik beleef."Dit beteken baie vir ons." Dit was Engeland se tweede nederlaag in vier games  sedert Steve Borthwick Eddie Jones as coach opgevolg het. 'n Uiters teleurgestelde Borthwick het agterna gesê: "Daar is 'n gaping, 'n groot gaping tussen ons en die beste spanne in die wêreld."