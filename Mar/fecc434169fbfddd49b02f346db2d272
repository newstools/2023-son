DIE Gautengse gesondheidsdepartement sê 1,3 miljoen kinders in die provinsie is al teen masels ingeënt. Dit kom nadat die nasionale instituut vir oordraagbare siektes verlede maand verklaar het dat daar 'n maselsuitbraak regoor die land is. Volgens die jongste statistieke is daar 43 nuwe bevestigde gevalle. Altesaam 459 (86 in Gauteng) het al sover positief daarvoor getoets. Motalatale Modiba, woordvoerder van die departement van gesondheid in Gauteng, sê Ekurhuleni is die mees geaffekteerde area. Altesaam 62 van die gevalle in Gauteng is in Ekurhuleni aangeteken. Die grootste aantal maselsgevalle is gevind in kinders tussen vyf en nege jaar oud gevolg deur kinders tussen een en vier jaar. - SABC News