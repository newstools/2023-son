FRANSE aanklaers het ’n voorlopige ondersoek van ’n beweerde verkragting deur Marokko se star defender Achraf Hakimi geopen, het ’n bron na aan die ondersoek bevestig. ’n 24-jarige vrou het die right back van Paris St-Germain daarvan beskuldig dat hy haar op 25 Februarie by sy huis in die Franse hoofstad verkrag het. Die bron het gesê die vrou het die voorval Sondag by ’n polisiestasie aangemeld, maar het nie die klagte aanhangig gemaak nie. Die staatsaanklaer se kantoor wat die saak in Nanterre, in die westelike voorstede van Paris hanteer, wou nie kommentaar lewer nie, maar het bevestig ’n ondersoek het begin. Hakimi, wat in Spanje gebore is, was ’n key player vir Marokko se geskiedkundige Wêreldbeker-vertoning in Katar toe hulle vir die semis gekwalifiseer het waar hulle teen Frankryk vasgeval het. Sy vertonings is ook vereer by die Beste Fifa-sokkertoekenningseremonie wat onlangs in Parys gehou is waar hy aangewys is in die FIFPro-manswêreldspan van die jaar. Die 24-jarige het op die verhoog gestaan om die toekenning saam met ander wenners te ontvang, insluitend sy PSG-spanmaats Kylian Mbappe en Lionel Messi. Nòg Hakimi nòg PSG het in die openbaar op die beskuldiging gereageer.