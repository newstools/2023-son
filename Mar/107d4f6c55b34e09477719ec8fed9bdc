WAYNE Parnell is ingesluit in die Protea-span wat Donderdag in die eerste van drie ODI’s teen die Wes-Indiese Eilande in Oos-Londen te staan kom. Die Kapenaar is nader getrek nadat die veelsydige Wiaan Mulder ’n handbesering opgedoen het en hy sal die reeks teen die besoekers misloop. Parnell is een van twee veranderings wat die span se nuwe coach, Rob Walter, moes aanbring. Die hotklou spinner Keshav Maharaj is ook onttrek nadat hy in ’n frats voorval sy haksening geskeur het. Sy plek word deur Tabraiz Shamsi ingeneem. Dit is beslis nie hoe Walter sy termyn as coach van die ODI-span wou begin nie, maar aan die ander kant het hy genoegsame talent met wie hy die spelers kan vervang. Dit is veral die 33-jarige Parnell wie se loopbaan tans ’n reuse-herlewing beleef. Vuurdoop Veral as daar in ag geneem word sy onverwagse insluiting in verlede jaar se Protea-span, wat aan die T20-span vir die World Cup deelgeneem het. Die wedstryd is beslis ’n vuurdoop vir Walter en sy nuwe coaching-span, wat ook die voormalige Boland Rocks se hoofafrigter, JP Duminy, insluit. Duminy is nou die nasionale span se witbal-kolf-afrigter. Walter het ook besluit om drie van die Proteas se staatmakers; Aiden Markram, David Miller, Marco Jansen en Heinrich Klaasen, te laat rus. Miller is tans in Pakistan waar hy in die land se T20-reeks speel terwyl die ander drie rus. Walter het egter twee van die land se mees talentvolle kolwers, Tristan Stubbs en Ryan Rickelton, tot sy beskikking. Die druk is egter op die twee kolwers om die vertroue wat Walter in hulle plaas, terug te betaal sou hulle vir die twee wedstryde op Buffalo Park oorweeg word.