DIE minister van polisie, Bheki Cele, sê law enforcement moet meer voorkomend wees as dit kom by die  misdaad-plaag. Cele was oor die naweek in hotspots in Gqeberha en het polisiestasies in New Brigthon, Chatty, Gelvandale en Kwazakhele besoek. Gqeberha het die afgelope paar maande onder brutale moorde deurgeloop. Die meer onlangse een was van agt mense wat tydens ’n verjaardag paartie in Kwazakhele doodgeskiet is. Cele en die bestuur van die nasionale en provinsiale polisie het Saterdagaand raids, deusoekings en padblokkades  gehou waar etlike mense in verskillende areas van Gqeberha gearresteer is. Cele sê die doel van sy besoek was om dienslewerings by polisiestasies te verbeter en om meer sigbare polisie te hê en om reaksietye te verbeter. “Ons probeer werk op voorkomingsmaatreëls soos op plekke waar ons vandag is. “Shebeens en taverns is ook hoog op die lys waar moorde plaasvind. Ons het meer as 200 eenhede wat saam werk en het lasbriewe vir arrestasies wat uitgevoer sal word. Ons wil meer voorkomend wees.” - JacarandaFM