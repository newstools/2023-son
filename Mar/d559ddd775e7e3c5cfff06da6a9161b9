BELIEBERS in Australië en Nieu-Seeland is hartseer omdat Justin Bieber sy toer gekanselleer het. Mense wat reeds kaartjies gekoop het, se geld sal terugbetaal word. Die 29-jarige Bieber het verlede jaar sy shows ook gekanselleer. Dit het Johannesburg en Kaapstad ingesluit. Hy ly aan Ramsay Hunt-sindroom. Sy toer na Europa en Londen moes ook gelos word. Geen nuwe datums word genoem nie. In ’n verklaring sê hy hy wil graag toer, maar sy gesondheid moet nou eerste kom. “Ek besef my gesondheid is eerste prioriteit. Ek vat nou eers ’n break van die toer,” lees die verklaring. Verlam “Ek gaan okay wees, maar ek moet rus. Dankie vir julle gebede en ondersteuning deur hierdie tyd. Ek is lief vir julle almal. “Soos julle aan my gesig kan sien, ly ek aan Ramsay Hunt-sindroom,” het hy gesê. “Dit is ’n virus wat die senuwees in my oor en in my gesig aanval, wat veroorsaak dat my gesig verlam word. “My oog kan nie knip nie en ek kan nie aan die een kant van my gesig glimlag nie. My neusgat kan nie beweeg nie.”