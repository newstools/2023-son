’N MAN (25) is in hegtenis geneem nadat hy na bewering ’n agtjarige meisie verkrag het. Luidens ’n polisieverslag is die slagoffer en die verdagte bure. Die man het die jong meisie na bewering in sy shack gedwing waar sy toe gewurg is. Later het hy haar klere uitgetrek en haar verkrag. Verder het die plaaslike polisie in die area daarin geslaag om te reageer op ’n wenk oor waar die verdagte in Oppenheimer Park, Thabong, wegkruip. By die Thabong SAPD se aankoms het die gemeenskap daarin geslaag om die verdagte vas te trek. Hy is later in hegtenis geneem. Die slagoffer is na die Bongani-hospitaal geneem vir mediese behandeling. Die verdagte sal op 27 Februarie 2023 in die Welkom-landdroshof verskyn.