DIT was ‘n skok wat niemand sien kom het nie. Everton het Saterdag op Goodison Park die Engelse Premierliga se log leaders, Arsenal, terug aarde toe gebring en sy nuwe manager, Sean Dyche, 'n droombegin gegee. Dyche is Maandag aangestel ná Frank Lampard gepos is, met Everton wat hom in die relegation zone bevind het. James Tarkowski was die Toffees se held toe sy kopskoot op die uurmerk Everton se relegasiepyne verlig het. Die Gunners se voorsprong kan boonop nog tot twee punte verklein word as Manchester City Sondag in Londen met Tottenham Hotspur afreken. Intussen duur Everton se buurspan van Merseyside, Liverpool, se nagmerrie-seisoen voort ná ‘n nederlaag van 2-0 teen Wolves in die Molineux-stadion. Die Reds wou vermy dat hulle vir die eerste keer sedert 2012 'n derde agtereenvolgende wegwedstrydnederlaag ly, maar het reeds ná net vyf minute agtergeloop toe Joel Matip die bal in sy eie net geplaas het. Sewe minute later het dinge net vererger toe Craig Dawson toegelaat is om sy debuut met ‘n doel te vier ná swak verdediging deur die besoekers. Ruben Neves het halfpad deur die tweede helfte die spyker in Liverpool se doodskis geslaan om Jürgen Klopp (manager) tot 'n  derde nederlaag in vier wedstryde te verdoem. Liverpool se rivals, Manchester United, het sy voortreflike rekord voortgesit deur Crystal Palace naelskraap met 2-1 op Old Trafford te klop. Bruno Fernandes het vroeg in die wedstryd die deurbraak met 'n penalty gemaak terwyl Marcus Rashford die wendoel ná die uurmerk aangeteken het. Jeffrey Schlupp het laat in die wedstryd die besoekers se agterstand verklein, maar die Red Devils was in volle beheer. Dié sege het teen ‘n duur prys vir United gekom met Casimero wat laat in die wedstryd van die veld gepos is omdat hy Palace se Will Hughes aan die keel gegryp het. Die liga se big spenders, Chelsea, kon Vrydagaand ook nie laat sy geld die praatwerk doen nie en het met 0-0 in hul Londen-derby teen Fulham gelykop gespeel. Só lyk Saterdag se uitslae: Everton 1, Arsenal 0 Aston Villa 2, Leicester City 4 Brentford 3, Southampton 0 Brighton 1, Bournemouth 0 Manchester United 2, Crystal Palace 1 Wolverhampton Wanderers 3,   Liverpool 0 