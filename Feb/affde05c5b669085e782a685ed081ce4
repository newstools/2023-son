AMPTENARE van Fifa en Caf is tans in Suid-Afrika om Mamelodi Sundowns se hoofkwartier in Chloorkop te besoek. Hulle wil seker maak dat die Brazilians slaggereed is met hul fasiliteite, finansies, jeugakademie, vrouespan en administrasie voor hul insluiting in Afrika se Superliga. Sundowns is die enigste Suid-Afrikaanse klub wat besoek sal word. Stigting Die officials het ook reeds besoek afgelê by Petro Luanda, Al Ahly, Wydad Casablanca, ES Tunis, en TP Mazembe. Daar sal groot geld betrokke wees met die stigting van die Superliga. Die kompetisie sal uit agt spanne bestaan en Caf kan besluit om later nog drie by te voeg. Kaizer Chiefs en Orlando Pirates qualify nog nie om aan dié kompetisie deel te neem nie, aangesien hulle nog nie vrouespanne het nie.