INWONERS van die Kampies-plakkerskamp oorkant die Philippi-polisiestasie moan dat indien hulle by die copshop ’n klag wil maak kom hulle voor toe deure. Rodney Khan, ’n gemeenskapsleier, sê dit was die geval in die vroeë Sondagoggendure toe hy wou gaan hulp soek oor ’n messtekery wat in die plakkerskamp uitgebreek het. Hy vertel: “Die polisiestasie se deure was gesluit. Ons moes deur die toe vensters praat, maar die polisiebeampte wou ons nie help nie. “Daar was twee polisiebeamptes, maar hulle wou ook nie die deur oopmaak nie. Hulle het gesê ons moet weggaan en hul rûe op ons gedraai.” AO Joseph Swartbooi, ’n polisiewoordvoerder, reageer in kommentaar dat die betrokke inwoners ’n vergadering met die stasiekommissaris moet reël om hul klagtes te bespreek en saam na oplossings te soek.