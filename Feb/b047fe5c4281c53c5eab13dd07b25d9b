MET Lionel Messi se toekoms wat onseker is by die Franse kampioenspan, Paris Saint-Germain (PSG), is daar moontlike gedagtes dat Liverpool se Mohammed Salah straks vir Messi kan vervang. Die Egiptiese sokkerster het die aandag van Frankryk se PSG gekry as ’n moontlike plaasvervanger vir die Argentynse World Cup-wenner wat na verwagting PSG volgende somer sal verlaat. Messi se kontrak met PSG gaan ná die einde van die huidige seisoen verstryk, en hy het alle nuwe offers tot dusver verwerp. Le 10 Sport het berig dat Messi nie meer seker is of hy sy kontrak in Parys wil verleng nie. Die Franse netwerk het bygevoeg dat Messi se pa beplan om in die komende dae met PSG se bestuur te vergader, en bygevoeg dat vertroue nie meer tussen die twee partye bestaan ??nie. Aanbod PSG berei reeds ’n kontrak vir Messi se opvolger in afwagting van die moontlike mislukking van die onderhandelinge, het die Franse netwerk bygevoeg. PSG het ’n aanbod van R1.5 miljard op die tafel. Dit sal beslis ’n verrassing wees sou Salah die aanbod aanvaar. Dit nadat hy in Julie laas jaar ’n nuwe kontrak met ’n massiewe salarisverhoging gekry het. Salah se agent, Ramy Abbas, het ook intussen aangedui dat sy kliënt groener weivelde soek sou die Reds nie vir die Champions League kwalifiseer nie. En soos dinge tans lyk, gaan Liverpool beslis nie dit vermag nie.