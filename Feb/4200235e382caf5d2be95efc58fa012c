DIE uitslag van Suid-Afrika se tweede groep wedstryd teen Nieu-Seeland Maandag op Boland Park in die Paarl, sal hulle lot in die World Cup bepaal. Dit volg nadat die Suid-Afrikaners Vrydag hul openingswedstryd in die skouspel op Nuweland op dramatiese wyse, met drie lopies, teen Sri Lanka verloor het. Die druk is nou op Sune Luus (kaptein) en haar span om die Kiwis te klop om sodoende ten minste tot die tweede plek op die Groep 1 -punteleer te kan skuif. Die top twee spanne in elk van die twee groepe dring deur na die uitklopfase. Sri Lanka het 129/4 behaal nadat hulle ingestuur is om te kolf met hul span se kaptein, Chamari Athapaththu, wat die Suid-Afrikaners se boulers aangevat het om 68 van 50 balle te kon aanteken. Athapaththu en Vishmi Gunaratne (35) het die grondslag vir haar span se beurt gelê met ’n vennootskap van 86 om die tweede paaltjie. In die jaagtog deur die Proteas om die wenteiken te haal, het Laura Wolvaardt (18) en Tazmin Brits (12) die beurt sukkelend ’n vennootskap van 26 om die eerste paaltjie begin. Toe Brits in die vyfde beurt haar paaltjie verloor het, was dit heel pad ’n opdraande stryd. Luus het hard probeer om haar span se aanslag weer op koers te kon kry met 28 waardevolle lopies van 27 balle, maar dit was net Sinalo Jafta (15) wat ’n noemenswaardige bydrae kon maak met die tuisspan wat tot 126/9 beperk is.