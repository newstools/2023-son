DIE jongste aangekondigde misdaadstatistiek van die land, wat insluit Oktober tot Desember 2022, is einde verlede week deur genl. Bheke Cele voorgehou. Soos die syfers reeds wyd gepubliseer is, is dit glad nie ’n rooskleurige prentjie wat in die land geskilder word nie. Maar te midde van die skokkende syfers het Cele, hoewel amper teen die einde van sy speech, ook laat val hoe die polisie sukkel in die gebroke land soos hy tans daaruit sien om wet en orde te handhaaf. Bekamp Hy sê: “Die polisie gebruik alle bronne tot hul beskikking te midde van begrotings wat gesny is om misdaad in die gewelddadige samelewing te bekamp.” Dis ’n aanduiding van ’n ekonomie op sy knieë. Hy noem ook: “Geweld in gemeenskappe raak meer met groeiende frustrasie.” In nie soveel woorde nie wys hy uit wat die broeiplekke van die misdaad-euwel is. “Die hoë werkloosheidsyfer, armoede, plakkerskampe wat soos mushrooms oral opspring uit desperaatheid en geen basiese dienste nie is alles bydraers tot misdaad.”