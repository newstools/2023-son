SEAN Everitt, wat vroeër vanjaar deur die Sharks as hoof-afrigter gepos is, gaan voortaan by die Bulls afrig. Die Blou Bulle Maatskappy (BBCo.) het die aanstelling van die ervare afrigter op ’n korttermyn-kontrak gister bevestig. Everitt sluit by die franchise aan om deel te wees van die opset wat moet help om die Blue Bulls vanjaar deur Suid-Afrika se voorste rugby-kompetisie, die Currie Cup, te lei. Everitt se kontrak sal van middel Februarie tot die einde van die 2023-Curriebeker-kompetisie strek. Die 53-jarige gaan by die span van Pretoria aansluit nadat hy hom gevestig het as een van die voorste moderne afrigters in die land. Hy was in 2013 ’n lid van Jake White se afrigtingspan toe dié voormalige Bok-afrigter destyds by die Sharks was. Rugby-koppe Edgar Rathbone, die Bulls se CEO, sê Everett is ’n bewese wenner, met ’n prestasierekord wat vanselfsprekend is. “Ons is altyd op soek na die beste rugby-koppe om ons te help om ons fran­chise se doelwitte te bereik. Sean bring baie rugby-IP saam met hom en bied ons die geleentheid om ’n perspektief van buite te kry. “Hy was indrukwekkend deur sy loopbaan en het rugbykampioene gekweek wat aangehou het om die rugbygemeenskap vir baie seisoene te vermaak. Sy aanstelling is ook ons ??manier om ons te versterk vir die Currie Cup. “Ons is verheug om Sean op Loftus te verwelkom en hoop dat hy sy tyd by ons sal geniet en suksesvol gaan wees,” het Rathbone bygevoeg.