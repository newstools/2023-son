HI, SONLANDERS! Hierdie is ’n wending wat dié uncle nooit sou kon vooruit sien nie. Die speurder Rich Fortuin besoek die toneel waar Waanie jare gelede ’n tweeling doodgeskiet het. Hier deel ’n bejaarde buurvrou hom mee dat die res van die gesin jare gelede al getrek het. Maar die nuus wat Rich skok, is dat daar ’n ouer dogter was. ’n Dogter wat vandag the one and only Debbie Snyders, sy kollega, is. Rich wonder hoekom Debbie hom nooit vertel het hoe Waanie soveel leed en pyn in haar lewe veroorsaak het nie. En hy kan nie anders as om tot die slotsom te kom dat Debbie en die geheimsinnige Joan Vicks een en dieselfde mens is nie. Geniet nou hoofstuk 6 van ELDRIDGE JASON se “Joan Vicks”. RICH vat ’n sluk van sy bier.Hy het sommer reguit pub toe gekom. Niemand kan hom blameer nie. Wat hy so pas uitgevind het ... dis genoeg om enige iemand na drank te dryf. Hy het nou al sy kop gebreek om te try uitfigure hoekom Debbie as ’n cop uitgedraai het as die vigilante wat hy al jare jag. Debbie het hom nooit gestrike as ’n harde, koue mens nie. Wat nog te sê van ’n koelbloedige killer wat in die naam van justice jag maak op criminals? Maar as hy nou mooi daaroor sit en dink, dan was Debbie nog altyd maar suinig met inligting oor haar persoonlike lewe. Hy het dit maar altyd gevat dat sy nie enige inligting wil deel nie oor mense so kan skinder en sy mos ’n girl is wat van girls hou. Min te weet dat Debbie ’n donker kant het waarvan sy nie wil hê ander moet weet nie. Rich vat die laaste sluk van sy bier en wink die barman weer nader. Hy gaan nog ’n paar doppe maak en dan maar huis toe gaan, waar hy sy plan agtermekaar sal moet kry. Wat uiters belangrik is, is dat Debbie glad nie snuf in die neus moet kry dat hy hot op haar spoor is nie. Maar vir eers moet hy hierdie keel van hom droog hou ... ’N HELE ent van daar sit Waanie in sy sitkamer en verslind die een hoenderboudjie ná die ander. Vandat hy uit die tronk gekom het, is Waanie op ’n barrel mission. Hy het al klaar besluit: Iemand wat hom weer agter tralies gaan sit, gaan met sy ander barrel te doen kry. Dis te lekker hier buite. Baie beter as om agter tralies in oorvol selle te try asem skep met die reuk van voete en ou poepe wat nie wil verdwyn nie. Hy geniet sy nuutgevonde vryheid to the max. Dis net Caley en haar Engels wat hom uitput. Waanie is op die punt om nog ’n hap van sy hoender te vat toe sy selfoon lui. Hy staar na die selfoonskerm en wonder ’n oomblik of ’n conversation met iemand anders beter sal wees as die hoender wat hy tans verslind. Dan druk hy tog maar die groen knoppie. Iemand haal hard asem aan die ander kant van die lyn. “Hallo! Hallo!” gil Waanie ongeduldig. Stukkies hoender vlieg die lug in en Caley, wat oorkant hom sit, moet vir ’n vale koes. Die harde asemhaling duur voort. “Vat djy vi’ my virre ma se ...” “Jou tyd is om,” val ’n blikstem hom in die rede. “Jy was lucky om by die markie weg te kom, maar ná ’n gesukkel om jou op te spoor, kan ek nou weer sê dat jou uurglas droog geloop is.” Waanie verstik amper aan die stuk hoender in sy mond. Caley gaap hom met pierings vir oë aan. Waanie vee sy mond sommer met die agterkant van sy hand af. “Soe, djy’s daai tief wat vi’ Koppe en Friendly vi’dala het? “Nou, kô try nou jou luck hiesa. “Meid, GBV gattie vi’ jou ken as ek klaa is met jou nie.” Die blikstem kraai bo uit van die lag. “Lekker sterkgevriet met die drie manskappe van jou by die voordeur en die twee by die agterdeur, nè? “Maar wat as ek vir jou sê jy is glad nie so veilig soos wat jy dink nie.” Voor Waanie kan antwoord, klink ’n harde geluid op soos glas wat breek. ’n Baksteen kom deur die venster gevlieg, mis Caley se dif rakelings en kom by Waanie se voete te lande. “En hoe veilig voel jy nou?” vra die blikstem en beëindig dan die oproep. Waanie gaap die baksteen ’n hele paar oomblikke aan, maar kry ná ’n ruk lewe in hom. Hy vlieg op, straight voordeur toe en pluk dit oop. Drie van sy manskappe hardloop hom amper uit die grond uit. “Wat baat dit julle kô nou guns blazing hie ingehaloep?” skel-vra Waanie. “Ek kô nou al sat ge-issit. Vi’ wat betaal ek vi’ julle? “Daai goose het my gebel. Sy is hiesa rond. Sprei uit, gat kyk somma hie’ naby die anne fletse oek. Maakie meid one time vrek as julle haa’ sien. “Moenie nog dink aan vrae vra nie. Daai isse gevaa’like goose daai.” Die drie is geharde criminals wat die kuns van geweld baie goed verstaan. Waanie wink die ander twee nader. “Een van julle staa’ voo’, die anne’ een agte’. “Skiet ienagge ding wat move, os ka late’ worry oo wierit was.” Die mans knik instemmend en beweeg dan na hulle onderskeie poste. Waanie stap terug sitkamer toe, gryp sy pistool van die tafel af en maak seker sy magasyn is vol gelaai. “Is this how the lewe is going to be from now on?” vra Caley in ’n temerige stem. “And here I thought you gonna give me the sun and the moon.” “Girl, die son ennie maan is vi’ mense wat in Fanta-blikkies bly,” antwoord Waanie kortaf. “Djy worry om gespoil te word, hie’ is iemand hie’ buite wat my witbiene wil maak. “En djy wil net gespoil wies? Djy’s mos soe whalla ’n k*k goose, djy. Ek is somma lus en—” Waanie bly stil. Hy het twee dowwe geluide gehoor. Sulke poef- geluide wat amper so klink soos ’n .... Sweetkorrels begin op sy voorkop pêrel. Hy ken daai geluid. Hy het mos ook al van silencers gebruik gemaak om witnesses stil te maak. Die klanke was kort ná mekaar. So asof iemand van voor na agter die huis beweeg het, wat beteken ... Waanie begin kliphard vloek. Hoe kon hy so onnosel wees? Deur sy manskappe weg te stuur, het hy oop-oë in die strik getrap. Die oudste truuk in die boek. Die baksteen deur die venster was net ’n diversion en nou ... Caley wil nog iets sê, maar Waanie wys haar met ’n vinger op sy lip om stil te bly. Caley wil protesteer, maar die vrees in Waanie se oë laat haar haar woorde sluk. Caley verlang meteens na haar ma. Sy het nog nooit gesien dat die man wat gewoonlik ander vreesbevange maak, so bang kan lyk nie ...