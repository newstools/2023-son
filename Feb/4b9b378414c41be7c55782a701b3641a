GLO jy nog in ware liefde? Ja, nee, miskien? Dit maak nie saak nie, want kykNET het iets wat jou in die regte mood gaan sit met Om en Om...! Dis die naam van die fliek propvol ster-akteurs wat jy vandag op Valentynsdag op die kassie kan kyk. Die movie volg die lewe van twee werkverslaafdes Sybrand Meyer (Evan Hengst), ’n mislukte rekenmeester wie se hart onlangs gebreek is, en Liesl Tredoux (Ilse-Lee van Niekerk), ’n prokureur wat eerder agter die werkbank of by die huis skuil as om uit te gaan en te leef. Hul lewens is nie ’n straf nie, daar’s net niks exciting nie. Een Vrydagaand beskuldig Liesl se kollega Jo haar naarvam dat sy nie impulsief genoeg is nie, en sy stem in om saam met ’n paar kollegas uit te gaan. Intussen probeer Sybrand sy ma se pogings om vir hom ’n blind date te reël vryspring. Hy bied aan om sy kollegas se driver te wees. ’n Reeks misverstande laat Liesl en Sybrand by dieselfde tafel beland, en in nog ’n kinkel moet hulle Liesl se sleutels begin soek. Wanneer die horlosie middernag slaan, gaan hulle terug na hul lewens soos wat dit was. Of dalk nie? Die skrywer Retief Scholtz sê dit was lekker om aan die projek te kon werk: “As skrywer kry jy nie altyd die kans om ’n romantiese komedie te skryf nie, daarom het ek alles ingesit. “Ek wou ’n fliek skryf vir die underdog wat nie altyd liefde vind nie. Hulle wat alleen is, wat seergekry het, maar wys mens moet nooit hoop verloor nie.” Die hele movie is op verskeie ikoniese plekke in die Kaap geskiet waaroor Retief hard moes dink. “Ek is meer van ’n huishen, maar het nog altyd gewonder hoe ’n aand uit in Kaapstad kan lyk, veral wanneer dit by die liefde kom. Ek is baie trots op die eindproduk.” Om en Om is ook op Catch Up beskikbaar.