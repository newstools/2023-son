DIT wil meer en meer voorkom asof die twee Streams se wenners in Safa Cape Town se Tweede Liga eers op die laaste dag van die huidige seisoen gekroon gaan word. Dit is omdat dinge só tight is op die log, met die spanne wat niks vir mahala weggee nie. In Stream B byvoorbeeld, word spanne van posisies een tot vier geskei deur net een punt. Die voorloper, Young Bafana (18 punte), Hanover Park, FN Rangers en Ubuntu Academy (almal 17 punte) spook sake uit vir een posisie in dié stream. Dit is dus veilig om te sê die wenner sal uit dié vier kom. Dieselfde patroon volg in Stream A, waar een punt ook die top-drie spanne, Hout Bay United Football Community (18 punte), Santos en Ikapa Sporting (albei 17) skei. Zizwe United (14) voltooi die top-vier in die stream. Die feit dat die Tweede Liga in twee strome gedeel is, beteken dat spanne baie min kans het om op te slip. Die groot wedstryd die naweek is in Stream B, waar die voorloper, Young Bafana van coach Ashraf Calvert, die tweede geplaaste Hanover Park van Andrew Pequeno (coach), in ’n top of the log battle, die stryd aansê. FN Rangers (derde) behoort sy away game teen die sukkelende Royal Blues te wen, terwyl Ubuntu (vierde) ook geen probleme hoef te hê om die relegasie-bedreigde Wanderers FC te stuit nie. Cape Town Spurs sal sy sinkende skip weer op koers wil kry wanneer hulle City Kings oormôre by Ikamva verwelkom. Die stryd word ook beskou as ’n spreekwoordelike six pointer, gegewe waar die spanne hulle op die log bevind. Die Kings is tans derde laaste met ’n voorsprong van twee punte oor Spurs, wat tweede laaste is. Net Mbekweni Sundowns vaar swakker as dié duo. Intussen lyk Wanderers en Royal Blues (albei 4 punte) na die duo wat nie die valbyl sal oorleef nie. Ukhanya United (11) , wat derde laaste is, kan ook nie té gerus wees nie, want hy kan baie gou by die relegasiemoeras betrek word en dit ’n three-way struggle maak om relegasie te vermy.