LEDE van die Valke in Durban het 'n 84-jarige man weens bedrog aangekla. 'n Woordvoerder van die Valke, kapt. Simphiwe Mhlongo, sê daar word beweer in Mei 2020 het die verdagte, wat 'n dokter is, uitgegaan na 'n begrafnisonderneming om 'n liggaam dood te sertifiseer. "Die verdagte sê hy het die persoon dood verklaar en 'n doodsertifikaat is uitgereik en aan binnelandse sake gegee. Die verdagte het gesê die persoon is ook veras. "'n Eis van R6,5 miljoen is ingedien en die versekeringsmaatskappy het sy eie ondersoek gedoen. "Daar is uitgevind die dooie persoon was steeds lewendig. 'n Saak van bedrog is by Berea se polisiestasie ingedien en dit is aan die Valke oorhandig." Mhlongo sê 'n ondersoek is gedoen en die polishouer, Emmanuel Ponen (33), die eiser,  Merlen Munusamy (45),  en die eienaar van die begrafnisonderneming, Sifiso Gabela (47), is verlede jaar gearresteer. Hulle sal op 17 Maart in Durban se gespesialiseerde handelsmisdaadhof verskyn.