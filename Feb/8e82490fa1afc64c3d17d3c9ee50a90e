‘N VYFJARIGE meisie veg om haar lewe in die hospitaal. Dit kom nadat sy Donderdagmiddag in die gangsters se spervuur in Dennemere beland het. In die skietvoorval is ‘n 26-jarige man koelbloedig doodgeskiet. Die voorval het by die corner shop langs die dokter se spreekkamers plaasgevind. Een van die dokters het met die gewonde meisie na die hospitaal gejaag voordat die ambulans nog kon opdaag. Die slagoffer is na verneem word van Eersterivier en die jongens het geskiet terwyl hulle by die winkel gestaan het. Die vyfjarige meisie se suster het haar by die Daycare Centre gaan haal toe hulle in die bendes se kruisvuur beland het. Volgens sers. Wesley Twigg, polisiewoordvoerder, is die 26-jarige man noodlottig gewond en die kind is in die maag gewond. Die motief vir die moord is bendeverwant en niemand is nog gearresteer nie. Die cops het intussen sake van moord en poging tot moord begin ondersoek.