DIE polisie van Kabega Park in Gqeberha soek na ’n 66-jarige vrou nadat sy na haar hawelose seun in die omgewing van Summerstrand gaan soek het. ’n Polisiewoordvoerder, kol. Prisicilla Naidu, sê Bernadette January het Donderdag 9 Februarie verdwyn. “Daar word beweer sy het op 9 Februarie uit die ouetehuis Louise Dubb in Kabega Park gestap. “Volgens inligting het sy na Summerstrand gegaan waar haar seun ’n hawelose is. “Daar word beweer hy is gewoonlik op die strandfront. “Dis die laaste keer dat sy gesien is. January is ’n diabeet en het nie medisyne saam gevat nie.” Naidu sê daar is geen teken van haar of haar seun nie. Mense met inligting kan speur.sers. Chimone Freeman van Kabega Park se polisie bel op 041 3976801 or 082 302 6159 of Crime Stop op 08600 10111 of jou naaste polisiestasie.