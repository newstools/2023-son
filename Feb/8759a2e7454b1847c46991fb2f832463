SKOTLAND het Saterdagaand bewys hy kan as 'n ernstig aanspraakmaker beskou word. Dit kom nadat die coach Gregor Townsend se span vir Wallis op oortuigende wyse me 35-7 op Murrayfield kafgedrah het. Dit was die Skotte se tweede agtereenvolgende oorwinning nadat hulle laas week ook met Engeland afgereken het. Die SA gebore vleuel Kyle Steyn het twee keer toegeslaan, terwyl George Turner, Blair Kinghorn en Matt Fagerson ook drieë op Murrayfield gedruk het om Skotland se rekordoorwinning oor Wallis te verseker. ’n Bonuspunt-oorwinning beteken Skotland is nou gelyk met Ierland met 10 punte boaan die punteleer. Dit is die eerste keer dat hulle hul eerste twee games van die Sesnasies-reeks wen sedert 1996 toe die toernooi nog die Vyfnasies was. Duartee oor het Wallis hul eerste twee kragmetings van die Sesnasies-reeks vir die eerste keer sedert 2007 verloor, met die terugkeer van Warren Gatland wat nog nie 'n verskil kon maak nie. Dit was as die eerste keer dat Skotland ooit 'n Wallis-span geklop het wat deur Gatland afgerig is. Die Nieu-Seelander het sy vorige 11 games teen Skotland gewen in sy tyd as Wallis-baas tussen 2008 en 2019. Skotland reis nou na Frankryk om die verdedigende kampioene op Sondag 26 Februarie te pak, terwyl Wallis op Saterdag 25 Februarie gasheer speel vir Engeland.