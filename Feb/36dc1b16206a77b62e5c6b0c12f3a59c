DIE polisie in Noordwes het bevestig die liggaam van die 17-jarige Tshiamo Masikane is gekry nadat hy op Nuwejaarsdag verdwyn het. ’n Foto van Masikane is op sosiale media versprei en sy familie het sedert die begin van die jaar mense gevra om te help soek. Volgens die polisie het ’n verbyganger gesien Masikane se liggaam hang in ’n boom in Cashan, Rustenburg. DNA het bevestig dit is die 17-jarige. “Die liggaam was besig om te ontbind. Geen misdaad word vermoed nie. Ek kan ook bevestig dat DNA bevestig het dit is die persoon,” het polisiewoordvoeder, kol. Adele Myburgh, gesê. - EWN 