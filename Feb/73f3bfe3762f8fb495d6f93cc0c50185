DIE Raymond Ackerman Academy (RAA) bied ’n geleentheid vir jong entrepreneurs uit voorheen benadeelde gemeenskappe om hul skills en kennis deur sy Entrepreneurial Development (RAA-ED)-program te ontwikkel. Dié voltydse program duur 6 maande lank en word deur die Ackerman Family Foundation geborg. Mense tussen 18 en 35 met ’n idee om besigheid te begin of wat reeds ’n besigheid het, kan aansoek doen. DIE RAA-ED-programme se doel is om studente kennis en skills te leer om werk te verseker, beurse te kry vir verdere studies en om besighede te bevorder. RAA is deur die stigter van Pick n Pay, Raymond Ackerman, begin. Ackerman is een van die land se suksesvolste entrepreneurs. RAA-ED se doel is om mense wat finansiële en sosio-ekonomiese uitdagings het, te help om hulle te ontwikkel en ’n verskil te maak in hul gemeenskappe. Die Raymond Ackerman Academy het in Januarie 2005 afgeskop en omtrent 200 studente het al die programme suksesvol voltooi. Dit word deur die University of Johannesburg Business School online aangebied en studente enige plek in die land of in die streek van die Suider-Afrikaanse Ontwikkelingsgemeenskap (SADC) kan deelneem. Nadat die kursus voltooi is, kan studente nog ’n jaar lank ’n monitor-program doen. “Die program is prakties, bou skills en help studente om hul kreatiwiteit uit te brei. “Die Akademie se doel is om individue te help om hul persoonlike visie van entrepreneurskap uit te brei om die land se ekonomie te help groei,” sê Ian McCloy, besigheidsafrigter en die hoof van RAA-ED. Diegene wat die program suksesvol klaarmaak, sal ’n sertifikaat vir die kort kursus by die University of Johannesburg kry. Sluitingsdatum is 10 Februarie 2023. Vir meer inligting bel 011 559 5583 of e-mail adminraa@uj.ac.za of besoek https://jbs.ac.za/jbsce-programmes/#slp