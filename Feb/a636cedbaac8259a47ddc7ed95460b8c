DIE Wes-Kaapse departement van onderwys en die taxi-union Codeta het 'n interim-ooreenkoms bereik wat die vervoer van skoolleerders betref. Dit volg nadat die provinsiale minister, David Maynier, 'n interdik-aansoek teen Codeta by die hof ingedien het. Maynier sÃª die interdik is om die taxi-union te keer om die departement se learner transport scheme drivers, asook leerders en lede van die publiek te dreig. "Die hof erken die dringendheid van die saak en Codeta het tot 'n interim-ooreenkoms ingestem. "Volgens die ooreenkoms sal hulle hul onwettige afspering van operateurs staak tot wanneer die saak in die hof aangehoor word." Maynier noem ook dat 3 200 kinders van Khayelitsha en omliggende gebiede die week nie by die skool kon wees nie, omdat paaie onwettig afgesper is. Die LUR noem dat hy ook 'n saak by die polisie gemaak het teen die taxi-unions, omdat hulle keer dat kinders by skole uitkom.