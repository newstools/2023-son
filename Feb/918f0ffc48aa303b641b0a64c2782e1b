DIE West Londan All Stars is gekroon as die wenner van die Kaapse Klopse Karnaval-Assosiasie (KKKA) se eerste afdeling. Maar Saterdag het die kompetisie nie sonder omstredenheid verloop nie. ’n Vergadering moes eers belê word oor wie nou eintlik die wenner moes wees. Op social media is die results van die beoordelaars bevraagteken. Die KKKA-direkteure het toe ’n ondersoek ingestel, waarna die uitslae bekragtig is. Van die 16 klopsetroepe het die eerste sewe troepe in die eerste seksie meegeding vir die titel van die KKKA se beste klopse vir die jaar 2023. Dis die eerste keer in twee jaar dat ’n volle kompetisie aangebied word, ná die Covid-19-pandemie. Muneeb Gambeno, direkteur van die organiseerders en die KKKA, het gesê: “Dit het vir ons en die beskerm­here duidelik geword dat daar ’n teenstrydigheid was in die resultate wat Sondagoggend aangekondig is. “Met die hersiening van die werke van die beoordelaars, het hulle ’n invoer-fout in die voorafbepaalde formule ontdek, wat gelei het tot die verkeerde berekening van die finale tellings vir die algehele-wenner-plasings.” Mariska April, die koördineerder van die beoordelaars, sê hulle is deur die KKKA gevra om die resultate van beoordeling te hersien en oor te bereken. Die formule en puntelys is deur die beoordelingspan in die teenwoordigheid van die KKKA-raad reggestel en die gekorrigeerde finale uitslae vir algehele punte aangeteken is soos volg: Die oorblywende troepe gaan nou in die Tweede Afdeling om die titel meeding. Dit word op 4 Februarie beslis. Die troepe ding mee in die volgende kategorieë: Grand March Pass, Klopse-jol, Best-dressed Troep en Senior & Junior Drum Majors. Agt troepe — D6 Raw, Ashwin Willemse Orient, Exqui­site Golden Gate, Hanover Original D6, TV Stars, Posh Vibrant, MP Young Tycoons en Playaz Inc — gaan nou sake uitspook om die titel te probeer verower.