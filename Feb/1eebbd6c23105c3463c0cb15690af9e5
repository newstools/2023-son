MANCHESTER United se lippe ken ná ses jaar weer die taste van sukses! Dit volg nadat hy sy eerste trofee, die Carabao Cup, gewen het sedert sy laaste sukses in 2017 met die Europa League. Die ironie van die cup is dat United die einste trofee destyds gemock het deur te sê dit is sommer ’n “Mickey Mouse”-trofee. Dis ook ironies hoe United die Mickey Mouse-trofee gister gecelebrate het en hoe baie dit vir hom nou beteken ná sy sege van 2-0 oor Newcastle Unit­ed in die final in die Wembley Stadium. Daar is aanvanklik meer verwag van die Magpies, wat dié seisoen bo verwagting presteer. Newcastle was vinnig uit die wegspringblokke, maar was nie self rotsvas in defence nie. Dalk was dit die omstrede Loris Karius se teenwoordigheid in die Newcastle-doelhok. Karius het ingestaan vir Nick Pope, wat geskors is. Karius was baie onbeholpe in sy rol in United se tweede doel, wat deur Rashford ge­score is. Dit het voorgekom asof Eddie Howe en sy New­castle-span hul aandag eerder op die liga het as wat hy in die final se “moment” gewikkel is. Maar krediet moet ook gegee word aan die Red Devils omdat hulle opgedaag het met die doel om die final te wen. United is uitstekend gelei deur die ervare Casemiro in die enjinkamer. Die Brasiliaan het United ook op die wenpad geplaas toe hy met ’n vurige kopskoot sukses behaal het in die eerste helfte. Marcus Rashford — wie anders — het die telbord aan die gang gehou. Newcastle het laat in die tweede helfte ’n penalty shout gehad, maar dit was meer in hoop en desperaatheid as ’n oortreding.