DIE kragsituasie het effens verbeter en fase 4 sal tussen Vrydagoggend 05:00 tot Saterdagoggend 05:00 in werking gestel word. Fase 3 begin dan Saterdagoggend om 05:00 en sal tot Sondagoggend 05:00 duur. Daarvandaan sal daar tot 16:00 geen loadshedding wees nie. Fase 2 sal dan vanaf 16:00 in werking tree. Eskom waarsku egter dat dinge vinnig kan verander. In 'n verklaring verduidelik die maatskappy die laer fases is weens 'n minder aanvraag oor die naweek. Dit help ook dat verskeie eenhede sedert Woensdag weer begin werk het. Thomas Conradie, waarnemende hoof van opwekking, het die versekering gegee dat Eskom met dringendheid aandag gee aan hul outage-program. Deel van die program is om eenhede wat buite werking is oor die volgende paar weke weer in gebruik te neem, soos wat die land die wintermaande nader. Mteto Nyati, 'n Eskom-direksielid, het ontken dat daar druk vanaf die regering is om load shedding teen die einde van die jaar te beeindig. "Eskom is oop vir enige plan wat sal help om load shedding vinniger te beëindig. Die enigste druk wat tans gekry word, is van die mense van Suid-Afrika." Conradie het wel erken dat daar kommer is oor dele van die infrastruktuur by Kusile 1, 2 en 3, en dat die opwekkingseenhede vir die res van 2023 buite werking sal wees. Intussen sê Eskom oor sprake van 'n ramptoestand dat dit nog nie verklaar is nie om te bepaal wat die impak op die kragreus sal wees. 