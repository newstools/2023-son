DIE organiseerders van die Bayhill Premier Cup vir o. 19-sokkerspanne is nog tjoepstil oor die res van die deelnemers aan vanjaar se Easter-toernooi. Maar met Rayaan Alie, die Tournament Director, wat reeds confirm het dat die Final op 10 April in die Athlone Stadium gaan plaasvind, is dit belangrik dat daar name is wat crowds kan lok. Plaaslik sal Cape Town Spurs, Cape Town City en Stellenbosch weer drawcards wees, met van die amateurspanne wat ook sal wys local is lekker. Mamelodi Sundowns, SuperSport United, Moroka Swallows en Wits, het oor die jare almal gereelde visitors geword en die verwagting is dat van hulle weer hier sal wees. In die verlede was daar nou nie juis oorsese spanne wat die verbeelding aangegryp het nie. Swansea City, wat toe nog in die Engelse Premierliga gespeel het, het ’n paar keer sy span gestuur, maar dié span het nie veel gedoen vir die toernooi nie. Duitsland ’n Studente-span van Engeland en ’n span van Nieu-Seeland het ook al deelgeneem, maar sonder veel sukses. Die enigste oorsese span wat werklik naam gemaak het en goed op pad eindstryd toe was, was Arminia Bielefeld van Duitsland. Ricardo Mannetti het ’n span van Namibië, Komesho, gebring, maar ofskoon dié span die toernooi gewen het, is hy onder ’n cloud van uncertainty hier weg, met talle vrae oor die spelers se ouderdomme. Die Palestynse span Khan Younis het drie jaar gelede reuse-belangstelling gelok, maar het té laat opgedaag om aan die prestigeryke toernooi deel te neem.