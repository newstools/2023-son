DIE moord op 'n amptenaar van die Stad Kaapstad by die Symphony Way-behuisingsprojek is ten sterkste deur Kaapstad se mayor, Geordin Hill-Lewis, veroordeel. 'n Vrou is in dieselfde voorval Donderdag gewond. Hill-Lewis het Vrydag in 'n verklaring bekendgemaak dat 'n beloning van R100 000 aangebied word vir inligting wat kan lei tot die arrestasie en suksesvolle vervolging van die oortreders. Die mayor het ook 'n beroep op die cops gedoen om die moordenaars verantwoordelik te jag en te vang. Hy sê: “Ek was in kontak met die familie om ons medelye oor te dra.Ons vra die gemeenskap van Delft om ons te help om die moordenaars te vang en te help dat die huis-projek nie ontspoor nie. Ons sal nie dat selfsugtige boewe ons intimideer nie. Ons het 'n doel om vir arm gemeenskappe huise te gee." Die motief vir die skietvoorval is onduidelik, maar blyk deel van 'n trend van geweld te wees by die behuisingsprojek. Volgens die Stad Kaapstad ondersoek die polisie die saak en word hulle ondersteun deur die Stad se SSIU-eenheid. Intussen sê Malusi Booi, die mayco-lid belas met behuising: “Sowat 3 300 begunstigdes, insluitende van Blikkiesdorp, sal benefit by die R500 miljoen-projek. Die site is tans gesluit om veiligheidsredes en vir die polisie om hulle ondersoek af te handel.” Booi voeg by dat afgesien van die R100 000 reward word daar ook R5 000 aangebied vir inligting wat kan lei tot die suksesvolle arrestasie van enige persoon wat behuisingsprojekte in die Stad teiken met extortion en geweld. 