MEER as ’n kwart van die land se mense leef tans onder die broodlyn in ’n status van armoede. Lees mens dit saam met die feit dat Suid-Afrika tans die land op die Afrika-vasteland is wat die hoogste werkloosheidsyfer het, verdonker die prentjie vir die land en sy mense. Die ander twee lande wat ook nie werk vir sy mense kan óf wil verskaf nie, is Djibouti en Eswatini (Swaziland). Lees mens redelik wyd op die internet oor die jongste syfer van werkloosheid, verskil die syfers van website tot website, maar dit blyk dit of Suid-Afrika ’n werkloosheidsyfer van 32.9% het. Die pikswart werklikheid wat Suid-Afrikaners beleef met die kragreus Eskom, met voortslepende load shedding, steek dit ’n stokkie voor enige produktiwiteit en daar was al berig dat die voortslepende load shedding, die land se ekonomie daagliks sowat R1 miljard kos. Die presidensie het Dinsdag in ’n verklaring gesê, dat Eskom die meeste van sy diensleweraars en verskaffers moet blacklist as gevolg van onwettige praktyke of korrupsie. Dit het uitgekom tydens ’n voorlegging aan die land se finansiële waghond, die staande komitee oor openbare rekeninge (Skoor). ’n Spesiale ondersoek eenheid het reeds 162 verslae aan die regering gegee oor wanpraktyke wat sover terug as 2001 in Eskom strek. Eskom het tot dusver al 71 diensverskaffers geblok. Treine Woensdag het dit ook aan die lig gekom dat Metrorail se treine in Kaapstad botstil staan, omdat daar geen kragverskaffing is om die diens aan die gang te hou nie. Dit beken dat treine op alle lyne stilstaan. Prasa sê in ’n verklaring, hul technici en dié Eskom werk sedert Woensdagoggend aan die probleem. Die prys van brandstof wat ook ’n groot rolspeler is om die land verder oor die ekonomiese afgrond te begelei, blyk ook nie ’n rooskleurige prentjie te wees nie. Volgens ’n artikel in Carmag, kan Suid-Afrikaners hulself weer in Maart regmaak vir ’n verdere brandstof prysverhoging. Gebaseer op die huidige mark tendense, is die verwagting dat die prys van petrol aan die kusstreke van R21,99 tot R22,23 kan styg. Die prys van diesel kan met na verwagting met 33c verhoog. Paraffien kan ook die hoogte inskiet, van R15,84 na R16,25 per liter.