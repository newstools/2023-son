KLAPMUTS. – Net een van die leerders wat Maandag in ’n taxi ongeluk betrokke was, is nog in die hospitaal. Die leerders was op pad vanaf Kraaifontein na hul nuwe skool wat minister Naledi Pandor vroeër kom open het. Millicent Merton, ’n woordvoerder by die Wes-Kaapse Onderwys Departement (WKOD), sê die leerders is privaat vervoer en nie deur die WKOD nie. Merton sê die hoofde van die laer- en hoërskool het 11 beseerde leerders na twee plaaslike hospitale vergesel. “Al die leerders behalwe een is reeds uit die hospitaal ontslaan. Die een leerder is na ’n ander hospitaal oorgeplaas.” 