DIE cops van Pinelands soek hulp met die opsporing van Nick Frischke (22), ’n Duitse toeris, wat vermis word. Frischke het op 6 Februarie in Suid-Afrika aangekom en het by ’n Bed and Breakfast in Pinelands tuis gegaan. Volgens AO Swartbooi, polisiewoordvoerder, het Frischke op 14 Februarie omstreeks 10:00 die perseel verlaat en nie weer teruggekeer nie. Tydens sy verdwyning het hy ’n blou denim kortbroek met wit tekkies en ’n beige T-shirt aangehad. Hy is by ’n plaaslike winkel in die Waterfront gesien. Hy kan nie Engels vlot praat nie. Volgens gerugte was hy laas gesien toe ’n e-haling driver hom in Houtbaai afgelaai het. Hy sou gaan hike het in Karbonkelberg, wat deel is van die Table Mountain National Park. Die Waterfront en lede van die SANParks help die polisie tans met die soektog. Enigiemand met inligting wat kan help om die vermiste toeris op te spoor, kan die ondersoekbeampte, speur-sersant Daluxolo Mhlauli by 076 609 0764 skakel, of die misdaad-tolvrynommer by 08600 10111.