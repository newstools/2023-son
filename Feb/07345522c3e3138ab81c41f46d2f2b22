'N OOS-Kaapse munisipaliteit het kontrakteurs meer as R10 miljoen betaal vir 'n sportsentrum wat nooit gebou is nie. Nou gaan die munisipaliteit nog R14.5 miljoen uithaal vir 'n ander maatskappy. En daar is blykbaar geen nog geen stappe teen die vorige kontrakteur gedoen nie. In Julie 2018 het die Emalahleni Munisipaliteit 'n tender van R11 miljoen uitgereik aan "MBS Civils JV Cudjor Quantity Surveying" om die Indwe sportgrond te rehabiliteer. Die projek sou 18 maande duur, maar die konstruksiemaatskappy het ná agt maande opgepak en nooit die werk voltooi nie. Werkers is ook laat gaan sonder enige verduideliking. 'n Woordvoerder van die munisipaliteit, Luthando Nqumkana, het in 2021 gesê R10.2 milljoen is aan die konsultante en kontrakteur betaal. Maar die projek is vertraag omdat die kontrakteur en die munisipaliteit verskil het. Hy het gesê die maatskappy het geweier om na die site terug te keer. Dis twee jaar later en geen vordering is gemaak nie. Toe GroundUp die stadion vroeër die maand besoek het, was net die heining klaar gedoen, maar dit was gevandaliseer. 'n Muur is ook deels gebou. Nqumkana sê 'n forensiese ondersoek is aangevra om te hoor wat met die vorige kontrak gebeur het. Hy het bygevoeg tydens die Covid-19-lockdowns kon niemand op die perseel kom nie. Maar die kontrakteur het nooit nadat beperkings gelig is, teruggekom nie. "Ons het hulle gevra om terug te kom, maar dit het nie uitgewerk nie en ons het die kontrak getermineer," sê Nqumkana. GroundUp kon nie die vorige kontrakteur vir kommentaar opspoor nie. - GroundUp 