CHAOS het Donderdagaand in die parlement by die Kaapse stadsaal uitgebreek, met die gesamentlike sitting wat tydelik opgeskort is. Dit kom nadat EFF LP's probeer het om die podium te bestorm, waar pres. Cyril Ramaphosa gesit het. Speaker Nosiviwe Mapisa-Nqakula het die parlement se veiligheidswagte en SAPD ontbied om die red berets uit te smyt. Verskeie EFF LP's het plakkate omhoog gehou, voordat hulle uitgegooi is. Die EFF LP's is nie die enigste mense wat uitgegooi is nie. Die leier van die African Transformation Movement (ATM), Luvuyo Zungula, ook uitgesit. Die uitgesproke Zungula wat laas jaar ’n mosie van wantroue teen Ramaphosa ingedien het, het daarop gewys dat die speaker nie volgens die reëls optree nie. Mapisa-Nqakula het Zungula is gewaarsku om te sit en dis toe hy weier dat sy opdrag gegee het dat hy die venue verlaat. Toe Zungula weier is die sergeant-of-arms en parlement se veiligheidswagte ontbied om hom uit te gooi. EFF-leier, Julius Malema, sê Ramaphosa het geen reg om die parlement toe te spreek, want hy het die einste parlement hof toe gesleep. “Meneer Ramaphosa het ’n mosie van wantroue teen hierdie parlement gebring, deur die instelling hof toe te sleep. “En jy, speaker, is die eerste respondent in die betrokke saak... dis die eerste keer wat só iets in die parlement plaasvind. Ek is seker president (Thabo) Mbeki kan dit bevestig.” Mapisa-Nqakula het egter vol gehou daar is slegs een item op die agenda vir die sitting en dit is Ramaphosa se staatsrede. EFF-LP’s, Veronica Mente en Marshall Dlamini, het ook hul points of order gebring oor waarom Ramaphosa nie die parlement moet toespreek nie. Die Speaker het aan LP's toe genoem sy het genoeg points of order gevat. EFF-LP’s het egter aangedring op hul points of order. Hierop het Mapisa-Nqakula gesê: “As jy nie deel van hierdie verrigtinge wil wees nie, is jy welkom om die sitting te verlaat.” Toe die EFF-hoofsweep, Floyd Shivambu, sy point of oder opper, was die speaker vinnig om hom ook "out of order" te verklaar.