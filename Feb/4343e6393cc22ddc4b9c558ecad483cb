REAL Madrid se Vinicius Jr. is “unrivaled” wanneer dit kom by die toedien van skade aan die opposisie. So sê Real se manager, Carlo Ancelotti, nadat die Brasiliaanse woelwater-winger twee keer toegeslaan het in ’n skouspelagtige comeback-sege van 5-2 oor Liverpool. Dit was in die eerste been van die Champions League se ronde van 16 Dinsdag op Anfield. Liverpool het reeds vroeg in die eerste helfte ’n voorsprong van 2-0 gehad nadat Darwin Nunez en Mohamed Salah ná ’n kwartier reeds toegeslaan het. Maar twee blitsdoele deur Vinicius het die pendulum in die guns van die Spaanse reus geswaai. Sy doele het ook die grondslag gelê vir hulle stewige oorwinning in die eerste been. “Vinicius is sekerlik die beslissendste speler in wêreldsokker,” sê Ancelotti. “Daar is geen speler met dié kontinuïteit van aksie nie. Hy hou nie op nie en hou aan. Ek hoop hy kan so voortgaan.” Vinicius het waarskynlik sy span se belangrikste speler geword nadat hy sy uitbreekseisoen bekroon het deur die doel aan te teken wat Real Madrid ’n rekord-uitbreidende 14de Europese Beker-titel laat wen het, met ’n oorwinning van 1-0 oor Liverpool laas jaar. Hy is die speler met die meeste doelpogings (28) en shots on target (15) in die Champions League dié seisoen en is die most fouled speler in Europa se topvyf-ligas (82). Vinicius het Dinsdag twee keer in drie pogings teen Liverpool doele aangeteken en — op slegs 22 — is hy met vyf doele reeds die tweede hoogste scorer teen die Engelse span in die Champions League, een agter Karim Benzema, en voor Didier Drogba (vier) en Frank Lampard (drie). Intussen het Napoli ook ’n voorsprong ná sy eerstebeen-sege van 2-0 oor Eintracht Frankfurt. Doele in albei helftes deur Victor Osimhen en Giovanni Di Lorenzo het die Serie A-span se weg-sege verseker.