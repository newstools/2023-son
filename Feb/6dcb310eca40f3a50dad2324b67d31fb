HAYDEN Groepes en Mandisa Williams is vandeesweek as die nuwe afrigtingspan van die Bulls Daisies bevestig. Groepes (35), ’n boorling van Somerset-Wes in die Kaap, sal as hoofafrigter dien saam met Williams (38), wat as hulpafrigter ingespan gaan word. Dié paar lei die eerste professionele vrouespan tot nog toe in die geskiedenis van Suid-Afrikaanse vroue-franchise rugby. Groepes en Williams bring ’n magdom kennis en begrip van die spel. Dit nadat hulle gespeel, afgerig en as administrateurs onderskeidelik gedien het. Groepes het voorheen die Bulls se o.21-span tot groot sukses gebrei, terwyl Williams haar provinsie en land aangevoer het in ’n loopbaan wat drie World Cup-verskynings insluit. Edgar Rathbone, die CEO van die Bulls, sê dit is belangrik om aan die voorpunt van die groei van vrouerugby te wees. Vermoë Thando Manana, die Bulls se hoëprestasiebestuurder van spesiale projekte, sê hy wou ’n afrigter hê wat visie-gedrewe is, met die vermoë om dinge so vinnig as moontlik te verander. “Hayden is perfek daarvoor, terwyl Mandisa die druk van die hoofafrigter af haal,” het Manana gesê. “Hierdie twee is bewese wenners, wie se ooglopende prestasies goed gedokumenteer is. Hulle het ’n ongelooflike transformasie-impak in hul vorige rolle gehad. “As passievolle en dinamiese afrigters het hulle duidelike idees oor die bevordering van ons planne.”