Liewe Antie Mona EK IS E van die Paarl en ek is verlief op my vriend, B. Maar hy weet nie dat ek gay is nie, Antie. Moet ek hom sê dat ek gevoelens het vir hom? Ek weet nie wat om te doen nie en sal Antie se raad waardeer. – E van die Paarl, WhatsApp Hartjie, is jy dan so diep in die closet, soos wat mense altyd na seksualiteit verwys, dat jou eie vriend nie eens weet van jou voorkeure nie? Wat seksuele voorkeure betref, is die wêreld ’n baie safer plek as byvoorbeeld 20 jaar gelede. Die vooroordele is steeds daar. Die hele wêreld is nog steeds vol mense sonder enige regskwalifikasies wat judges oor ander se lewens wil speel. Maar jy is wie jy is en kan die persoon wat jy wil wees met trots uitleef. Jou situasie kan egter in ’n tameletjie ontaard, veral as jou vriend nie by dit is nie. Aan die einde van die dag kan dit selfs die einde van jul vriendskap beteken en Antie dink dis juis dié moontlikheid wat jou bietjie laat huiwer om jou move te maak. Dus sal jy eers die kat goed uit die boom moet kyk en besluit wat jou volgende stap gaan wees. Liewe Antie Mona EK IS D van Delft en het ’n groot probleem met Sassa. My outjie het verlede week weer re-apply by Sassa. Ek het die nommer ge-change, maar kan Antie my glo, hulle het nog nie ge-respond op sy aansoek nie. Sassa sê hulle kan my nie help nie, ek moet na die poskantoor gaan. Ek gaan daarheen, maar hulle verwys my weer terug na Sassa. Antie, ek mean maar. Ons almal try mos maar om aan die lewe te bly. Ons het nie geld nie. Daai R350’s waarvoor ons nou weer aansoek gedoen het, help ons om te survive. Ek mean maar is hulle dan nie supposed om ons te help nie? Ek phone hulle, ek e-mail hulle, maar hulle help nie. En as ek op my phone wil inlog, dan wys dit dis die verkeerde nommer. Ek het mos vir Antie gesê ek het onlangs die nommer verander. Kan Antie my raad gee, asseblief? – D van die Delft, WhatsApp Die beste mense wat jou kan help, is die einste mense wat jou so rondstuur. Sover Antie weet, is Sassa en die Poskantoor slegs die administreerders van die fondse wat deur die regering beskikbaar gemaak word. En om die regering te kry om jou met hierdie obstacle te help, is soos om vir hulle te vra om die load shedding-kopseer te maak verdwyn. Dit klink vir my asof die probleme kon ingeskop het met die verandering van jou selfoonnommer wat nou nie deur die stelsel herken en erken word nie. Behoort dié detail dan nie net verander te word nie? Ongelukkig sal die oplossing slegs lê by diegene wat jou só oralste rondstuur. Liewe Antie Mona MY MAN weet nie hoe om met my te praat nie. Hy kraak my baie af en is neerhalend en beledigend. Niks wat ek ooit doen, is goed genoeg nie en hy vind fout met alles, selfs die kos wat ek maak. Elke keer moet ek hoor dit kom nie naby die way hoe sy ma of susters dit maak nie. Elke keer moet ek hoor hoe “k*k” gebou ek is en dat ek ’n bus is wat scholar transport-dienste moet lewer. Dan lag hy bo uit en kan dan nie verstaan dat ek nie saamlag nie en offended voel. Hoe maak ’n mens met so ’n mansmens, Antie? – Anoniem, WhatsApp Jy pos hom met sy gate-onderbroekies en al na sy ma en susters toe. Laat hulle sy stront entertain. Jy sit albei jou voete neer en laat hom baie mooi verstaan dat jy jou nie langer gaan laat verkleineer en afdruk deur ’n ondankbare idioot nie. As ander dan so beter as jy is, wat soek hy dan nog by jou? Daar is niks snaaks aan die dinge wat hy sê en doen nie. Hy is gemeen. Hy is nasty en so immature dat hy kan dink dit is ’n grap om ander af te druk en junk te laat voel. Dit laat Antie wonder hoekom jy ooit met so ’n siel getrou het.