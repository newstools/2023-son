ANDREW Beerwinkel, die voormalige Griekwa-loskopstut, is onder die nuwelinge wat Franzel September, coach van die Boland-Kavaliers, Saterdag gaan loslaat. Die 29-jarige Beerwinkel, ’n boorling van Saron, gaan sy debuut vir die Kavaliers in hul eerste wedstryd in die Mzansi Challenge teen die Valke op Boland Park in Wellington maak. Beerwinkel, wat die Boland as junior teenwoordig het, het in 2012 die SA Skolespan gehaal en hom daarna by die Bulls se Akademie aangesluit. In 2013 het hy die Junior Springbokke verteenwoordig. September sê behalwe vir ’n paar posisies waaroor hy nog ’moet besluit, sal hy vandag sy span aankondig. September sê: “Daar is nog ’n paar opwindende spelers wat ek speelkans gaan gee. Oor die algemeen was dit ’n baie goeie pre-season en is ons gereed vir die uitdaging. “Ek het besluit om nie nou reeds my finale groep aan te kondig nie, omdat ek spelers nog kanse wil gee om hul stempel af te druk. Almal moet ’n regverdige kans kry.” Nog ’n speler wat September hoog rate is die skrumskakel Bentley Geldenhuys. Volgens die coach gaan hy Geldenhuys speelkans van die bank gee. Die Bolanders het aan die einde van verlede seisoen vir Jaiden Baron aan die Blitzbokke afgestaan. Nes Baron is Geldenhuys ook van die Witzenberge. Hy het vir Delicious uitgedraf.