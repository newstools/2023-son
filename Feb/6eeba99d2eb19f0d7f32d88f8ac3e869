Liewe Antie Mona MY MAN dink mos ek is ’n hoender wat net opgeklim kan word, Antie. Die man kry nie genoeg nie. Elke aand. Elke oggend voor werk. Hy is dan soos iemand wat nie seks gewoond is nie. Ons is nou ’n jaar getroud, maar ophou honger wees is nie sy naam nie. Ek het hom al gevra of hy ’n siekte of ’n ding het dat hy so aanmekaar wil hê. Genade, Antie, ek is mos nie ’n blerrie masjien nie. Verskoon tog dat ek so lelik klink, maar ek is diep gefrustreer oor die saak. En dis nie asof hy my lekker maak nie. Dis skaars ’n minuut, dan is hy kapoet. Dan lê ek daar, onbevredig en soos iemand wat al weer my eie tyd gemors het. Ek het al gewonder of daar nie iets by die apteek is wat ek kan kry om sy lus te laat afkoel nie. Praat ek met hom hieroor, dan raak hy kwaad. Ek weet seks maak mos maar deel van die huwelik uit, maar alles het mos sy limits. Hierdie man het dan nie limits in luswees nie. Het Antie raad vir my? Dit voel soms of ek hom sommerso aan sy nek beet kan kry en verwurg as hy so bo op my lê. — Anoniem, WhatsApp Klink vir Antie of jou man dan soos daai bankkaarte sonder limiet is — daai wat aanmekaar getap wil word, maar nie baie geld op het nie. En maybe juis omdat hy so kortstondig van aard is, makeer hy meer gereelde sagte tye om sy limiet vol te maak? Die daad is iets wat deur albei partye geniet behoort te word. Dit baat nie een geniet sy rol as die two-minute noodle in die verhaal terwyl die ander een daar bôllewange lê nie. Maak nie saak hoe kwaad hy raak nie, hierdie is ’n issue wat julle sal moet oplos voordat dinge handuit ruk. Jy sal maar die leiding moet neem wat die gesprek én daad betref, sodat daar darem customer satisfaction van jou kant af ook kan wees. Jou sekslewe is dan nou amper soos ’n call center waarin daar geen phones is nie. As ’n couple behoort julle die vrymoedigheid te hê om soos adults oor die situasie te praat. Hopelik kan julle tot ’n understanding kom, wat albei sal benefit. Dit bly ’n kwelstuk as die een ’n libido so groot soos die maan het en die ander een óf load shedding in hulle drange ervaar óf glad nie voel of daar in hulle behoeftes voorsien word nie. Liewe Antie Mona EK HET met ’n outjie uitgegaan wat hom baie kwaai hou. “Verwaand” is sy middelnaam. Vol van homself en dink hy is God’s gift vir vroumense. Ek weet nie wat ek altyd in hom gesien het nie, maar die dag toe hy uit my lewe uit is, was die beste dag van my lewe. My problem nou is dat hy ’n aan-en-af-ding met my tjommie het. Ek is nie jealous of so iets nie, maar ek wonder nou al ’n hele tyd of ek haar van sy dinge moet vertel. Wat my tot dusver gekeer het, is dat ek bang was sy sê dat ek haar nie happiness gun nie. Maar dit is nie so nie, Antie, want ek het ’n outjie wat my baie gelukkig maak. Dis net, ek ken al daai ou se truuks en ek sien nou al die signs dat my vriendin ook geplay word. Dié eks het al die audacity gehad om my te vra of ons dan nie weer ’n ding kan aanhet nie. My tjommie is ’n lieflike mens en ek wil nie hê sy moet seerkry nie. Bly ek stil? Of moet ek maar laat dat haar oë vanself oopgaan? – Bestie, WhatsApp Liefie, hulle sê mos niemand is so blind soos dié wat nie wil sien nie. En al wat jou vriendin gaan sien, is dat jy in die pad van haar happiness staan. Tot haar oë vanself oopgaan en sy besef dat jy heeltyd die waarheid gepraat het. As jy julle vriendskap value, reken Antie dat jy daai verhouding van jou vriendin vir eers sy gang moet laat gaan. Hopelik kom dit nie op ’n punt waar jy weet hy op haar cheat en jy dan wonder of jy daaroor ook moet stilbly nie. Ouens wat so vol van hulself is en altyd rondloop asof die roll-on onder hulle blaaie nie droog kan word nie, krap gewoonlik hulle eie slaai deurmekaar. Van so die Brad Pitt van die Lavis of Delft wil wees, pootjie hulle die meeste van die tyd hulself. Ons kan maar net hoop jou vriendin is nie so blind gestrike deur verliefdheid dat haar oë later nie meer kan oopgaan nie. Of nog erger: dat sy later ’n baby van He-Man sal hê. Genade, kom ons bid vir reis-genade op haar oë se pad van oopgaan.