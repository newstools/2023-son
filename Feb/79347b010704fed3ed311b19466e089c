DIE Gautengse LUR vir onderwys, Matome Chiloane, het aan inwoners van Sebokeng gevra om saam te staan ná die jongste geval waar 'n skoolseun doodgesteek is. Chiloane het die Dinokaneng Sekondêre Skool Maandag in Sebokeng, Vanderbijlpark, besoek. Hy het ook die familie van die 17-jarige Tumelo Jwili besoek wat verlede Donderdag doodgesteek is. Hy was in gr 10. Chiloane het gesê die verdagte is gearresteer en hy het erken hy het die slagoffer gesteek. Hy het ook gesê hoe het die voorval gebeur. Volgens hom het die verdagte vertel hy het 'n vriend gaan help nadat die vriend en Jwili die vorige dag 'n uitval gehad het. Jwili is dieselfde dag in die Sebokeng-hospitaal dood. "Ons is bekommerd oor die reeks mesaanvalle in Gauteng se skole. Ek vra die gemeenskap om te help. Die voorvalle gebeur oor wat in die gemeenskappe gebeur." Hy sê die departement besef veiligheid en sekuriteit moet in gemeenskappe verbeter waar bendegeweld voorkom. Volgens hom filter die bendegeweld by die skole in. - News24