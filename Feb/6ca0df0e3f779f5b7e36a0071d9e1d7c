DIE oorlede rapper Riky Rick, regte naam Rikhado Muziwendlovu Makhado, gaan op die herdenking van sy dood vereer word. Riky het in Februarie laas jaar sy eie lewe geneem. Hy was ’n pionier in die musiekbedryf en modewêreld. Hy het ’n sakeman geword deur die Cotton Fest-reeks konserte te skep. Sy dood is as ’n selfdood bevestig nadat berig is die rapper het homself by sy tuisateljee opgehang en gesterf toe hy na die hospitaal vervoer is. Sedert sy heengaan was die landskap van die musiekbedryf plaaslik nog nooit dieselfde nie. Aangesien die herdenking van sy heengaan om die draai is, het sy Cotton Fest-span verseker dat die King Kotini onthou word. Dit sal vandag ’n jaar wees sedert hy homself opgehang het in sy tuisateljee. Sy Cotton Fest-span het bevestig dat hulle ’n geleentheid geskep het wat geskeduleer is om in Newton, Johannesburg, plaas te vind om die rapper en sy voortgesette nalatenskap te herdenk.