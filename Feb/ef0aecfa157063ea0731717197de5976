DIE belegging wat die Darling-sewestoernooi in netbal belê, is ’n klein, maar noemenswaardige stap in die rigting om vroue-sport in die Swartland te bevorder. Suzette Visser, ’n gesoute netbalafrigter en administrateur aan die Weskus, glo die feit dat netbal vir die derde keer as deel van die rugbytoernooi aangebied word, ’n teken is dat netbal sy volwaardige plek op die program ingeneem het. Die toernooi vind môre op die Darling-sportterrein plaas, met 30 spanne wat vir die rugby, en 10 spanne wat vir netbal, ingeskryf het. “Ek is geweldig optimisties oor die toekoms van netbal op die program. “As daar net in ag geneem word dat ons al vier jaar aan die gang is, is ons verheug dat die organiseerders en ons as die netbalgemeenskap, die bereidwilligheid het om in die sport te belê,” het Visser gesê. Betrek Volgens Visser maak die informaliteit van die netbaltoernooi dit ook aanloklik vir spelers om te wil deelneem. “Deur hul deelname aan die toernooi op so ’n informele manier, gee ons hulle toegang. Op dié manier kan ons die spelers begin betrek by die formele strukture. “Dit maak ook talent-identifisering makliker, wat ons weer na ons high performances strukture kan kanaliseer. “ Daar is juis so ’n kompetisie later vandeesmaand in die Paarl,” het ’n opgewonde Visser bygevoeg. Die deelnemende spanne is Darling, Island Vipers, Infinity, Hamlets A, Hamlets B, Abbotsdale A, Abbotsdale B, Strikers, Piketberg