HAAI, Sonlanders! Dis aan in Japan! Die heat-knoppie is oopgedraai en dis nou ’n geval van wie eerste vir wie gaan vang. Nes hy eintlik maar expect het, is Debbie se ma, Mavis Daniels, nie gretig om Rich te help om haar vas te trek nie. Die einste Debbie bel Rich en sê dis jammer dat hy nie kan insien hoekom sy die misterieuse Joan Vicks geraak het wat misdadigers uitroei nie. Rich hou vol hy doen net sy werk. Debbie hou dik dit gaan nie so maklik wees om haar vas te trek nie. Wie gaan as die wenner uit die stryd tree? Geniet nou die slothoofstuk van ELDRIDGE JASON se “Joan Vicks”. TOE Rich half moedeloos terug op kantoor is, stormloop konst. Simon Maboe hom. “Wat is die point om ’n selfoon te hê as jy dit nie antwoord nie?” vra Maboe beskuldigend. Rich haal sy selfoon uit sy broeksak en besef hy het dit nooit van silent afgehaal nadat hy klaar met Debbie se ma gepraat het nie. “Oeps,” antwoord Rich verskonend en wys aan Maboe dat sy selfoon aan stilte-stuipe gely het. “Jy kan nie die oeps so lekker en again doen soos Britney Spears nie,” antwoord Maboe nors. “En besides, vir jou wil ek nie in ’n skoolrokkie picture nie.” “Nou, wat is dan so dringend dat jy my so uitk*k?’ vra Rich geamuseerd. Hy weier om Maboe se beheptheid met Britney se skoolrokkie te entertain. Maboe sug swaar en skud sy kop. “Julle oumense,” sê hy dan. “Anyway, ek het ’n bietjie rondgekrap en uitgevind dat Noel Daniels nog­als ’n taamlike boedel agtergelaat het. “Nie net vir sy vrou, Mavis nie, maar ook vir Debbie. Dis seker maar hoekom sy nooit voor die 15de gekla het dat sy nes die res van ons broke is nie, nè? But anywhow, daar is nie net vir haar geld nagelaat nie. “Ook ’n lekker cosy kleinhoewe, so 15 kilomter van hier af. Ek het die pics gekyk. Nogal lekker weggesteek tussen die pragtige lowergroen landerye van ’n wynlandgoed. Ons Debbie is posh, nè?” Daar gaan ’n lig by Rich op waarvan Eskom net van kan droom. “Maboe, jy is die beste. As jy nie so rokkie-behep was nie, dan het ek jou nou gesoen!” “Eeuw,” antwoord Maboe en trek sy gesig. Maar al wat eintlik gebeur, is dat sy wange sy oë verder verberg. “Ons sal moet wikkel,” sê Rich vol stoom. “Kry vir Jacobs, Rademan en Lomas. Hulle gaan nie vir hulle lui hou oor ons bietjie-dag gepay het nie. “Ons het ’n killer om te vang ...”TWEE polisievangwaens trek by ’n hek op. Rich klim uit en strek sy bene. Dit het hulle ’n bietjie langer gevat om hier uit te kom omdat die plek so versteek is. Maar daar bestaan geen twyfel by hom dat hulle vuurwarm op die regte spoor is nie. Dié plek het net die look en feel van ’n spot wat gekies sal word as jy wil wegkruip. Jacobs, Rademan en Lomas was nie juis gretig om saam te kom nie. Hulle was besig om ’n barrel kitskos te vertrap en wou eerder op kantoor bly as om een van hulle eie kollegas te kom vastrek. Die drie drentel dik­bek by die vang­wa rond. Rich is egter ashes en blaf ’n paar bevele af. Die drie klouter oor die hek en spat in verskillende rigtings soos wat hy hulle beveel het. Hyself besluit om sommer reguit met die pad aan te stap. Maboe het beloof om ’n satellite image van die plek aan hom te whatsapp, maar van dié pic het daar dadels gekom. Hy wat Rich is, vermoed dat Maboe nou eerder Jacobs, Rademan en Loman se barrel geselskap hou. Rich drafstap deur die bome. Hy gaan staan ’n oomblik stil toe hy ’n huis se dak gewaar. Uit die skoorsteen sien hy rook trek. Hy versnel sy pas. Voor die huis gekom, aarsel hy ’n oomblik en wonder of daar nie dalk honde is nie, maar dan kry hy gedagte dat Debbie een keer laat val het dat honde en katte haar verskriklike hooikoors gee. Hy bestyg stadig die trappies van die netjiese houthuise. Die houtvloer kraak onder sy gewig en laat Rich in sy spore vries. Ore gespits, probeer hy luister of iemand binne dalk van sy teenwoordigheid bewus geword het. Eers wanneer hy satisfied is dat hy nog safe kap, beweeg hy vorentoe. Vanuit die hoek van sy oog vang hy ’n beweging en hy sug van verligting toe hy sien dat dit Jacobs is wat deur die bosse nader aan die huis beweeg. Rich is by die voordeur en draai die knop. Stadig maak hy die deur oop. Genadiglik is daar nie nog ’n kraakgeluid wat sy nerves beproef nie. Rich sien ’n klein kombuisie aan die regterkant, met ’n groterige area wat soos die sitkamergedeelte lyk reg voor hom. Hy sien ’n kop bo ’n sofabank uitsteek. Die blond gekleurde hare laat hom dadelik besef dat dit Debbie moet wees. Versigtig trek hy sy dienspistool uit die skede langs sy sy en druk die safety-knoppie af. Met sy Z-88 gerig op die blonde kop op die couch, beweeg hy vorentoe. “Jy is omsingel, Debs. Daar is geen uitkomkans nie,” sê Rich hard. Sy eie stem klink vir hom krakerig en hy lek oor sy droë lippe. Daar is egter geen reaksie vanaf die sofa nie. Die blondekop beweeg nie eens nie. “Ek sal jou aanraai om nie enige sudden movements te maak nie. Ek wil nie graag nie, maar as dit moet, sál ek skiet.” Steeds geen movement vanaf die sofa nie. Rich beweeg vinnig vorentoe, vuurwapen sekuur op Debbie en beweeg reg om die sofa. Hy staar in oë wat niemand in die wêreld meer raaksien nie en laat sak sy pistool toe hy die dun straaltjie bloed langs Debbie se slape sien. Langs haar lê haar eie dienspistool. “Debs, Debs, Debs,” sê Rich saggies en klik sy tong. Dan sien hy die klein recordertjie wat langs Debbie op die sofa lê. Hy beweeg nader, tel dit op en druk “play”. “En watter slim het nou sy baas gevang?” vul Debbie se stem die vertrek. “Rich, vir jou het ek nooit onderskat nie en weet dis jy wat nou hier staan. Ek is nie vir die tronk gemaak nie. Ek het gedala what I must, soos wat Mitchells Plain se mense nou sal sê. “My wedloop is voltooi. Ek gaan nie aandring op ’n medalje nie, maar ek sal hoop dat die wêreld darem nou ’n safer plek is, minus Waanie en skuim soos hy. Nou kan ek vir Jade en Khayde gaan kuier. Ek mis hulle so baie, so baie ...” Daar is ’n paar sekondes lank net die gesuis van die opnemer, dan weergalm ’n skoot. Rich blaas sy asem hard uit. Amper soos in baie Amerikaanse movies kom Jacobs, Rademan en Loman soos mosterd ná die maal die vertrek binnegestorm. “En wat het ons hier?” vra Rademan en loer nuuskierig na die sofa. “’n Baie hartseer geval van ’n goeie mens wat ’n paar slegte dade gepleeg het. Maak asseblief die nodige calls,” antwoord Rich en stap die vertrek uit. Buite gekom, steek hy ’n entjie op en vat ’n diep trek. Hoekom voel dit dan vir hom hy het meer verloor as wat hy gewen het?