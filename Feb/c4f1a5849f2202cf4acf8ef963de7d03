AS JY glamorous outfits en oëverblindende weelde soek, gaan jy verder as The Real Housewives of Gqeberha moet soek. Maar as jy hier is vir drama, twis en lekker lag, is #RHOGQ net die regte medisyne vir jou. Son is laas week na die vriendelike stad Gqeberha genooi vir die fancy bekendstelling van die The Real Housewives of Gqeberha, en ons kon van aangesig tot aangesig kom met dié interessante housewives. Laat ek jou sommer nou vertel, dié is nie jou tipiese huisvroue nie, meeste van hierdie vroue is gedugte sakevroue wat omtrent vir hul randelas werk. Dis net die jongste huisvrou Ashleigh Mather, wat nie ’n tradisionele werk het nie. Haar familie is die eienaars van die grootste klubs in die Oos-Kaap. Sy bly tuis om na haar twee outistiese kinders te kyk. Dit, terwyl die ander vroue hul eie besighede bedryf. Norma Nicol is ’n gedugte events planner by die Nelson Man­dela Bay Stadium, Buli G Ngomane is ’n gewilde MC, high-end events planner, handelsmerk-ambassadeur, voormalige Idols SA-deelnemer en bekroonde sakevrou. Liz is ’n toegewyde ma en sosiale persoon. Unathi Faku sien haarself as ’n Gqeberha-koninklike. Sy is ’n suksesvolle salon-eienaar en die vrou van die stad se voormalige burgemeester. Ons het die eerste episode saam met die cast gekyk en dit opsigself was baie interessant, want jy kon sien hoe die vroue skaam raak vir die dinge wat hulle voor die kameras kwytraak. Maar wag, kom ek vertel jou vyf dinge waarna jy kan uitsien in dié reality show. Eerstens: die vroue is die oordadig nie. Hulle lewe baie simplisties. Geen oordrewe en peperduur name brands nie. In die intro van die show maak hulle dit sommer self bekend dat hulle nie geld mors op die “onnodige” dinge nie. Die dames se huisware, insluitend gordyne lyk sommer soos iets wat jy in jou eie huis sal kry. Tweedens: die vroue is nie op hul bek geval nie. Hulle sê ’n ding net soos dit is, en sommer in mekaar se gesigte. So, jippee, vir ons wat drama soek! Derdens: dit kom voor asof een van die vroue met ’n vuishou bygedam gaan word. Dit lyk ook of een van die vroue in een van die ander vroue se slaai gaan krap. Vierdens: hoewel die vroue se alledaagse klere, grimering en haarstyle beslis nie iets is om oor huis toe te skryf nie, lyk hulle op hulle beste tydens hul intieme dairy sessions. En laastens: so gepraat van daai dairy sessions, die vroue raak die mees snaaksste dinge kwyt tydens hul dairy sessions en self met hul interaksies met mekaar. Die vroue is snaaks, sonder om te try. En dit is die ding wat ons die meeste laaik van #RHOGQ. Julle gaan julle veral breek vir Ashleigh, sy is regtig iets anders! Moenie vir Liz weggooi nie. Sy is op die man af en skrik nie vir enige van die housewives nie. Die eerste episode van The Real Housewives of Gqeberha (RHOGQ) het op 3 Februarie op 1Magic begin. Jy kan elke Vrydag inskakel om dié vyf vroue van GQ, soos hulle dit noem, te leer ken.