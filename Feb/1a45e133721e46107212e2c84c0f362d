BAKLEIERY onder skoolleerders is besig om 'n groot kopseer te word. Dit kom na twee videos’s die afgelope week op sosiale media versprei is van leerders wat mekaar tackle. In een voorval Donderdagmiddag by Heideveld Hoërskool, is 'n leerder aangerand, en onder meer met 'n stok geslaan. Son verneem tydens pouse was daar 'n stryery onder leerders oor 'n sokkerwedstryd. Ná skool het dinge glo handgemeen geraak. Die een seun is met 'n stok geslaan en moes mediese behandeling ontvang. Geen sake van aanranding is gemaak nie. In 'n ander voorval het 'n groep leerders 'n ander leerder by Cedar Hoërskool in Mitchells Plain aangerand. Na wat verneem word, het die een seun 'n ander met 'n pen gesteek. Die bakleiery het gegaan oor die een leerder gekonfronteer is oor sy gedrag teenoor een van die meisie-leerders. Na wat verneem word is daar reeds dissiplinêre stappe teen die leerder geneem vir sy wangedrag. Bronagh Hammond, 'n woordvoerder vir die departement van onderwys, bevestig dat hulle bewus is van die gevalle en dat dit ondersoek word.Die leerders is tans geskors en staar dissiplinêre stappe in die gesig.