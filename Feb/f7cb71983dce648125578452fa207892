DIE rapper Cassper Nyovest sê selfs hy sukkel met geld in hierdie moeilike tye. Ons sien hom dalk as een van die rykste celebs wat ons hier in Mzansi het, maar hy het getwiet dat hy cash strapped is. Julle moet nou mooi verstaan dat Cassper nie net geld maak uit sy musiek nie, maar hy is ook ’n sakeman. Hy het die kleredragreeks Root of Fame, asook sy alkoholiese drankie Billiato. Maar dit blyk dat hy net soos die meeste Suid-Afrikaners ook finansieël sukkel. Hy het getwiet dat die stygende lewenskoste hier sy geldsak ruk. “Ek gaan self daardeur. Dis moeilik man. Ek voel net die miljardêrs leef soft, want jor! Alles is net duur! Water, elektrisiteit, kos, petrol, sekuriteit, huur, belasting. Ek maak nie genoeg geld nie. Ek stres altyd oor die volgende maand.” Mense in sy comment section was nie te hêppie oor sy uitlating nie, want hulle meen hy is steeds beter af as die average Suid-Afrikaner. Een twiep het hom laat verstaan dat sy netto-waarde hom as dollar-miljoenêr bestempel. Maar Cassper was vinnig om homself te verdedig. “Net worth is nie kontantvloei nie. Die groei is net so veeleisend indien nie meer veeleisend nie. Dis moeilik man. Ek gaan daardeur.” Cassper, as jy cash strapped is, kan jy een van jou vele sportkarre of jy peperduur juwele verkoop en siedaar, kontant in jou sak! Die res van ons kan die daai doen nie...