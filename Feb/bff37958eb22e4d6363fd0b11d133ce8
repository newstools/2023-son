JOHANNES Dlamini (63) weet nie veel van hoe sy kleinseun, Thabo Dlamini (20), verdrink het nie. Thabo was laas lewend deur inwoners van Zonkizizwe, Katlehong, gesien toe hy probeer 'n drenkeling red. Die gemeenskap het op 11 Februarie vermeende misdadigers gejaag, wat daarin geslaag het om oor die oorvol Natalspruit-rivier te swem. Een van die gemeenskapslede het in die water in die moeilikheid beland. Thabo het die man in die rivier sien sukkel, langsaan die rivier gehardloop en vir hom gesê hoe om uit te swem. Dlamini sê die gesin is rivier toe en het nooddienste vir bystand ontbied. Dlamini sê dat hy op 15 Februarie deur polisieduikers gebel is om twee liggame te identifiseer. William Ntladi, Ekurhuleni se nooddienswoordvoerder, sê Thabo se lyk en dié van nog 'n man, in sy 50's, is teruggevind vier dae nadat hulle in die oorvol Natalspruit-rivier verdwyn het weens swaar reën in die gebied. "Die liggame is twee of drie kilometer van die punt van verdrinking teruggevind. “Verslae het aangedui dat die twee slagoffers mense agterna gesit het wat daarvan beskuldig word dat hulle by 'n huis in die omgewing ingebreek het. “Die vermeende rowers het gevlug deur oor die rivier te swem, maar toe die slagoffers gevolg het, is hulle in die sterk stroom meegesleur,” sê Ntladi. - News24