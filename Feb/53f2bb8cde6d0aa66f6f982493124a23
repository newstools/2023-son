MUSTAPHA Cassiem, boor­ling van Mitchells Plain op die Kaapse Vlakte, is besig om die hokkiewêreld behoorlik te laat note vat. Hy is die afgelope paar maande by twee World Cups, die Outdoor-een in Indië en die Indoor-een in Pretoria, as die beste jong speler in die wêreld bekroon. Son het vandeesweek met hom gesels. Ek het in 2020 as 18-jarige vir die eerste keer die SA Outdoor-span gehaal. Dit was teen die VSA in Durban. ’n Jaar voor dit het ek in Kaapstad, met my hele familie teenwoordig, vir die eerste keer vir die Indoor-span uitgedraf. Dit was baie spesiaal. Ek was 17 toe ek in die top-liga vir Central begin speel het. Ek het ook in die lower leagues gespeel toe ek maar nog net 14 was. Dit is iets baie besonders. Hy is die soort speler na wie ek opkyk. Sy tegniese vermoë is uitmuntend. Ek noem hom The Wizard, want hy is soos ’n towenaar. Die kapteinskap en leierskap is iets wat hy wil doen en dit maak van hom selfs ’n beter speler en persoon. Ek sal hom altyd ondersteun. Ons is baie close op en van die veld af en ons bestee baie tyd saam. Ek dink ons het die vermoë om mekaar se spel te lees, ons is tough op mekaar en druk mekaar tot die uiterste om beter te word. Ons pa (Aziz Cassiem) se prestasies as hokkiespeler het ’n groot impak op ons gehad. Hy motiveer ons om die beste te wees wat ons kan wees en het ons nooit onder druk geplaas om enige spesifieke sport te kies nie. Ek het sokker by Ajax gespeel en was in die o. 11-span as ’n attacking midfielder. Dit het my gehelp in my hokkieloopbaan, want die spel is baie dieselfde. Ek het op skool ook rugby gespeel en was in die o. 16A-span. Van my vriende, soos Sasha Mngomezulu en Connor Evans, speel nou topvlak-rugby. Ek is nog ’n groot fan van rugby. Ek het nooit die Bishops-beurs as vanselfsprekend aanvaar nie. My education en sportdrome was ook iets wat my en my familie se lewe verander het. Dié toekennings het nog nie werklik by my ingesink nie. Dit is nogal iets spesiaals en ek weet ek sal in die komende jare eers besef watse groot prestasie dit was. Die ondersteuning van my familie en spanmaats het grootliks daartoe bygedra. Ek wil egter nie op my louere rus nie en ek wil aanhou druk en beter word en die oomblikke geniet wat voorlê. Daar lê beslis moeilike tye voor as gevolg van die Pro League-besluit. Dit is hartverskeurend. Persoonlik is ek ontsteld en hartseer dat ons ons doel bereik het en dat dit weggeruk is. Miskien is daar ’n hoër doel. Ons gaan egter nie opgee nie. Beslis oorsee waar ek hoop om te speel vir my klub, Gladbach in Duitsland, waar ons hulle na die volgende vlak wil neem.