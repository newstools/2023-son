’N ERG omgekrapte Rassie Erasmus het Nick Mallett op sosiale media gewaarsku om op te hou k*k praat oor hom. Suid-Afrika se direkteur van rugby het die voormalige Bok-coach in ’n stemnota wat hy op sy berugte Twitter-profiel geplaas het, gevra om nie as ’n kenner in die TV-program The Final Whistle te praat as hy nie heeltemal seker van sy feite is nie. Mallett het saam met die voormalige attack coach van die Bokke, Swys de Bruin, die voormalige Bok-haker Hanyani Shimange en die gasheer, Owen Nkumane, laas week se games ontleed. Erasmus, wat die Bokke in 2019 tot World Cup-glorie gelei het, het verwys na Mallett wat hom in die program gekritiseer het deur te sê hy moet sy job as SA Rugby se direkteur van rugby reg doen. “Dit is deel van Rassie se werk as direkteur van rugby om coaches en refs deur te bring. “Dit is ’n baie groot job wat hy het. “Hy moenie op sosiale media oor die Springbokke praat nie. Hy behoort sy werk behoorlik te doen,” het Mallett gesê. Erasmus was duidelik nie gelukkig met dié uitlatings nie en het teruggekap deur baie vroeg in die oggend ’n stemnota van 2 minute en 19 sekondes oor Mallett op sosiale media te plaas. Slaap Hy het aanvanklik glo om 03:32 ’n WhatsApp-boodskap aan Mallett gestuur, maar het dit delete. Om 04:47 het hy die stemnota op sy Twitter-profiel geplaas. “Ek sukkel om te slaap, want ek was regtig ontsteld oor jou kommentaar verlede week in The Final Whistle,” het Erasmus gesê. “Dit gaan oor die dinge wat jy gesê het sonder enige waarheid daaragter. “So, Nick, ek gaan jou net reguit sê: Jy weet nie wat die direkteur van rugby se werk is nie. Gaan lees die ding. “Ek het geen gesag om coaches aan te stel nie. Ek bring wel refs deur, maar dit moet deur World Rugby aanvaar word.” Erasmus sê ook hy sal enigiets doen om die Bokke te laat wen en dit is nie sy plek (Mallett s’n) om hom te sê om op te hou twiet nie. “Nick, ek gaan op geen manier met jou baklei nie. “Ek sê net: Tussen wat op die grond gebeur en wat julle in die program wys — iewers in die middel — is daar die waarheid. “Ek sal voorstel: Bly naby aan daardie waarheid, want tans is jy ver van die waarheid af en mis jy die bal met ’n redelike afstand. Ongelukkig “Natuurlik ken jy my goed, ek is lief vir jou. “Ek het gedink jy is ’n ou van groot ‘inbors’ (integriteit), maar ongelukkig, my mens, sal ek jou moet korrigeer en vir jou ’n paar statistieke stuur en dit daar uitkry. “Want jy kan nie hierdie k*k met die mense praat nie,” het Erasmus die stemnota afgesluit.