LEERDERS van George Hoërskool in Rosemore in die Suid-Kaap, het onlangs mes getrek op mekaar. Dit het gelei tot die arrestasie van 'n minderjarige en twee ander leerders wat gelem is. Brendon Adams, 'n raadslid in die wyk, sê die fight tussen die skoolkinders is onaanvaarbaar en moet nooit herhaal word nie. Adams vertel die geveg het ontstaan toe kinders in die area na die hoërskool is om die leerders daar aan te val. Volgens Adams blyk dit of die leerders reeds gewag het op die span moeilikheidmakers, omdat 'n groot aantal skerp wapens deur die cops, by leerders gekonfiskeer is. "Dit kan nie gebeur dat die polisie 'n hele sak messe moes afvat van kinders nie. George Hoërskool was nog al die jare 'n goeie skool. Hierdie soort gedrag moet gestop word, deur ouers en die skoolbeheerliggaam. Die kinders moet ook tot orde geroep word." Millicent Merton, 'n woordvoerder vir die provinsiale onderwysdepartment, sê die geveg het begin toe 'n gr. 12-leerder ná skool, buite die skoolterrein, deur 'n ander leerder aangerand is. "Die leerder het steke ontvang vir die steekwonde en is die volgende dag terug skool toe. Sy voeg by dat die skool berigte ontvang het, dat sommige leerders skerp voorwepe gehad het, en 'n soektog is gereël. "Met huistoe gaan tyd is die skool deur die polisie deur 'n sekuriteitsmaatskappy bygestaan om te verseker dat leerders die skoolterrein veilig verlaat." Merton noem ook dat 'n graad 11-leerder op pad huistoe in die rug gesteek is. "Die leerder is in 'n stabiele toestand en die polisie sal in die oggend en middag die gebied rondom die skool patrolleer." issiplinêre aksie sal ook geneem word teen leerders wat die skool se gedragskode oortree het." Intussen het die gr. 11-leerder se ma, wie verkies om anoniem te bly, bevestig dat sy 'n kriminele saak teen die jong man, wat haar seun gesteek het, gemaak het. Ndakhe Gwala, 'n polisiewoorvoerder, sê 'n 17-jarige manlike verdagte is in hegtenis geneem, ná 'n woordewisseling tussen leerders. "Met die cops se aankoms op die toneel het die leerders van die toneel gevlug en hul wapens laat val. Een verdagte is op die toenel in hegtenis geneem en sal in die George-landdroshof verskyn."