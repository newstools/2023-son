TWEE kerke in Worcester hou op 31 Maart ’n bokstoernooi om vir die Worcester-kinderhuis geld in te samel. Die organiseerders, Ros­coe Pekeur, ds. Heinrich Joerdens en Kenneth Schultz, het sommer ’n groot slag geslaan om 16 gevegte bekend te maak. Ds. Joerdens is egter nie van plan om ’n toeskouer te wees nie en gaan self die handskoene aantrek. Dit begin op Vrydag 31 Maart om 18:30 in die Mountain Mill Mall. Die kerke wat sake in die kryt gaan uitspook is die CRC Worcester en Worcester Christen Gemeente, Boksers buite Worcester wat die toernooi ondersteun kom van Worcester en dan Robertson, Montagu, Barrydale en Somerset West. Anders Pekeur sê met dié event gaan hy iets anders probeer. Hy beplan om twee weke voor die tyd ’n “groot brag” te hou en boksers kaalbolyf en in shorts te gaan inweeg. “Dis ’n lekker build-up en spesifiek vir die girl fans. “Ek wil ook laat die boksers die kans hê om vir mekaar iets te sê soos op TV. “Halfpad deur die toernooi gaan daar ook ’n auc­tion wees waar lekker pryse gewen kan word.” Leon Niewenhuiz en Jacques Huisamen pak mekaar in die hoofgeveg in die swaargewigafdeling. Die res van die program is: Superliggewig: Mark Schultz t Riaan Geldenhuys. Liggewig: Charl Lingenfelder t Ryno du Toit; Hassane Ngom t Jade Hunter. Super-middelgewig: Mornay Wandrag t Johan Lombaard. Middelgewig: Jeandré Walker t Waldo Erasmus. Ligswaargewig: Jeann Otto t Rynard Lombaard; Francois Bestbier t Ruan Hunlun; Kevin Koekemoer t Heinrich Joerdens. Swaargewig: Bjorn Clauss t Denzil Knowles; Jaco Erwee t JP Gunther; Dean Cloete t Edrich Krynauw; Taariq vd Ross t Johnwin Jaftha; Antonie Venter t André Cilliers; Johan Smit t De Wet; Lance Marthinus t Eroni Smith.