TALLE kinders is Maandagoggend by Klapmuts beseer toe ’n taxi waarin hulle gery het, beheer verloor en in ’n sloot beland het. ’n Woordvoerder van ER24, Russel Meiring, sê 23 kinders en twee volwassenes is beseer. “Die taxi het op die R101 in Klapmuts in die Wes-Kaap gery toe hy in die sloot beland het. ER24 en ander dienste is om 08:10 na die toneel. Baie kinders het langs die voertuig gesit en ander is na die polisiekantoor oorkant die pad geneem. “Medics het die kinders ondersoek en 23 kinders tussen die ouderdomme van ses en 18 het geringe tot matige beserings opgedoen.  Die twee volwassenes is ook matig beseer.” Meiring sê die pasiënte is na verskillende hospitale geneem en owerhede ondersoek die saak.