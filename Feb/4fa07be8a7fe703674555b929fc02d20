AS JY kan sing en nog altyd daarvan gedroom het om die Idols SA-kroon te dra, is hierdie letterlik jou laaste kans om deel te neem aan dié sangkompetisie. Die hartseer nuus is dat die komende 19de seisoen van Idols SA sy finale seisoen gaan wees. Oudisies om Suid-Afrika se laaste Idols-wenner te wees, sal op Sondag 12 Februarie afskop. M-Net noem die komende 19de seisoen van Idols op Mzansi Magic is sy “afskeid-seisoen”, wat beteken dat Suid-Afrikaners ’n laaste kans sal hê om in te skryf en oudisies vir die program te doen. Die kansellasie kom nadat Idols-kykers omtrent oor die jare uitgedun het. Die judges Randall Abrahams en Unathi Nkayi se kontrakte is nie hernu nie. Vervang Hulle is vervang met kunstenaars Thembi Seete en rapper-vervaardiger JR Bogopa saam met Somizi Mhlongo, wat teruggekeer het. Dit nadat hy in 2021 verlof geneem het ná ernstige bewerings van fisieke mishandeling. Ons het eerlik nie baie hoop vir die 19de seisoen nie, want dit lyk asof dit maar dieselfde ou sous is wat beslis nie gewerk het nie. Dit is eintlik hartseer, want ons het so baie talent in Mzansi. Hierdie sangkompetisie het eerlikwaar ’n groot platform vir kunstenaars geskep en nou praat ons nie net van die wenners nie. Kyk net waar is die gewilde en bekroonde sangeres Shekhinah. Sy was nie ’n wenner nie, maar almal in Mzansi ken haar musiek. Ons dink nie Idols SA moes geskrap word nie, daar moes net beter oplossings na die tafel gebring word om die show te vernuwe, te diversify en sangers van ’n beter gehalte nader te lok.