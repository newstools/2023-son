DIE Suid-Afrikaanse Weerdiens waarsku Woensdag, 8 Februarie gaan dit baie warm wees met droë toestande. Dié toestande kan veldbrande aanhelp. Die Stad Kaapstad sê in ’n verklaring sy brand- en reddingsdienste is gereed vir enige voorval. “Ons vra die publiek as daar enige teken is van ’n brand om ons dadelik in kennis te stel.” Daar word ook gevra om nie toppertjies by voertuie uit te gooi of om dit op die grond te gooi nie - veral nie naby plantegroei nie. Die Stad vra ook om plekke waar brandkrane is oop te hou sodat noodvoertuie daar kan stop indien nodig. As mense vuur maak, maak seker dis by areas wat uitgewys is daarvoor en maak jou vuur dood as jy klaar is. In ’n geval van nood bel die  City’s Public Emergency Communication Centre op 021 480 7700 van ’n selfoon of 107 van ’n landlyn.