NOG 'n aand van fase 6 met onbepaalde fase 4 wag op Suid-Afrika. In 'n verklaring noem Eskom dat fase 4 tot verdere kennis sal voortduur. Volgens Eskom sal fase 6 egter tussen Sondagaand 20:00 tot 05:00 Maandagoggend ingestel word. Die kragreus maan ook daar is die moontlikheid van hoÃ«r fases, op kortkennisgewing. Tussen Saterdag en Sondagoggend is 'n opwekkingseenheid elk by Camden, Duvha en Lethabo-kragstasies buitewerking. Daar is ook 'n vertraging in die ingebruik neem van twee opwekkingseenhede by Drakensberg en 'n eenheid elk by Kendal en Tutuka. Eskom verwag ook dat twee opwekkingseenhede by Lethabo Sondag ingebruik geneem sal word.