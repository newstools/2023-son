'N MAN (51) van Gqeberha is Vrydag 9 maande tronk toe gestuur nadat hy sy bail-voorwaardes verbreek het. Die pa se naam kan nie genoem word nie om sy kinders se identity te beskerm. Hy is in 2016 gearresteer toe hy na bewering foto’s van sy tweelingdogters geneem en op die dark web gelaai het. Dit het die aandag van die FBI getrek. Die man is Maandag gearresteer en hy het skuldig gepleit dat hy sy bail-voorwaardes verbreek het. Hy het 'n rekening op sosiale media geaktiveer en kontak met sy dogters gemaak sonder dat sy vervreemde vrou by was. Volgens 'n hofbevel mag hy nie sy kinders kontak sonder dat sy vrou by is nie. Die aanklaer wil hê sy bail van R10 000 moet ingetrek word sodat die hofsaak van die pornografiese klagte kan voortaan en hy in aanhouding bly totdat die saak klaar is. Die man se lawyer, Danie Gouws, was nie gereed om voort te gaan met argumente oor of sy bail teruggetrek moet word nie en dit is tot 7 Maart uitgestel. Tydens die ondersoek in 2016 is babapornografie op die man se rekenaar gekry. Aanklaer Kenny van Biljon het gesê 10 000 foto’s van kinderpornografie is in die man se besit gekry. - Algoa FM 