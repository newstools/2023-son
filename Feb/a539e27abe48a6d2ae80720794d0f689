THE HEAT is on! En dit is só op ’n weeklikse basis in Safa Cape Town se opwindende Tweede Liga-veldtog. En met ses games oor is daar ook nie veel kans om die games sorgvuldig te analyse en postmortems te doen nie, want die res van die games kom thick en fast. Boonop verander die logs in albei streams ook gereeld met die opskuddings en die onvoorspelbare uitslae wat die liga oplewer. Teen dié tyd is al die coaches in die liga bewus daarvan om beslis niks vir granted te vat nie, want enige span kan enige span humble. Dít is wat Royal Blues dié naweek bewys het toe hy een van die hot favourites In FN Rangers met 2-1 in Beaufort-Wes verras het. Die nederlaag is definitief ’n groot knou vir Daniels-hulle se aanslag om minstens die play-off final te haal. “Eish, bru, dit was extremely tough,” gee Daniels toe. “Ons het ook so baie kanse gehad. Ons vat dit op die ken en beweeg aan.” Minstens sal Rangers troos put uit die feit dat hulle main rivals soos Young Bafana en Hanover Park albei punte gedrop het. Dit is toe die spanne met 1-1 gelykop gespeel het Saterdag in Hanover Park. Dit was ’n stryd wat enige van dié spanne kon gewen het as hulle hul onderskeie kanse sou benut het. Die tuisspan se coach, Andrew Pequeno, het uitgewys dat hulle wel punte gedrop het op hulle tuisveld. “Ons objective was om bo-aan die log te wees ná die game, maar dit is tough en hulle (Bafana) is ’n goeie span,” vertel Hanover se coach, Pequeno. “Ons sal net moet aanhou fight. Ons het ’n tough ene volgende week (FN Rangers).” Rangers, wat nou segeloos in drie wedstryde is, het afgesak na die vierde plek op die leer. Hulle verwelkom juis die sterbelaaide Brasse van die Park Saterdag vir nog ’n humdinger. Daar kan nie gesien word hoe Daniels se span ’n vierde wedstryd sou gaan sonder om ’n sege te vermag nie, maar niks is ook gewaarborg nie. Ubuntu (20 punte), die nuwe voorloper in Stroom B, bo Bafana (19), was die groot wenner met ’n sege van 4-0 oor Wanderers in Langa. Intussen is die log leader in Stroom A — Hout Bay United Football Community — ook verras toe hy met 0-1 vasgeval het teen Desmond Crowie (coach) se Maties in Stellenbosch. Die span van Hout Bay (21) gee egter steeds die pas aan met ’n voorsprong van een punt op Santos (20), gevolg deur Ikapa (17) en die Maties (15).