DIE vuur binne in Sbu Nkosi is aan die broei en hy kan nie wag om weer sy voete op Loftus Versfeld, die heiligdom van die Bulls, te sit nie. Só het die Springbok-vleuel oor sy terugkeer na die rugbygemeenskap gesê, nadat hy die laaste tyd met persoonlike probleme geworstel het. Die World Cup-wenner sluit aan by die res van die Bulls se senior groep wat van ’n twee weke lange blaaskans terugkeer om te begin met hulle voorbereidingswerk vir die hervatting van wedstryde in die United Rugby Championship en die Champions Cup. Edgar Rathbone, CEO van die Bulls, het gesê dis great om Sbu in hulle ge­ledere terug te hê, veral omdat hulle weet watse moeilike reis hy deurgemaak het om weer op sy voete te kom. Liefde Nkosi het almal bedank wat hom die afgelope paar maande onwrikbare ondersteuning getoon het. “Dit het tyd geneem, maar ek is bly dat ek terug is waar ek hoort. “Dit sou nooit moontlik gewees het sonder die liefde en vriendelikheid wat ek ontvang het nie,” het Nkosi gesê. “Die oorvloed ondersteuning het my toegelaat om vertroosting en vertroue te vind, deurdat ek geen mindere mens is omdat ek erken en aanvaar het dat ek nie oukei is nie. “Die ondersteuning wat ek ontvang het, het my toegelaat om weer my voete te vind. “Al wat ek nou kan doen, is to pay it forward sodat ander bemagtig kan word, en om te weet dat die son weer sal opkom, selfs wanneer dit nie so lyk nie,” het Nkosi bygevoeg.