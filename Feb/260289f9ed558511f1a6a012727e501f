’N 68-jarige boer en sy 65-jarige vrou is op 'n plaas in Addo in die distrik van Sarah Baartman beroof deur gewapende mans met polisie-uniforms aan. Die voorval het Sondag gebeur toe twee mans met polisie-uniforms aan, nog een met ’n polisiehemp en gewone broek, en nog ’man met gewone klere aan hulle beroof het. ’n Polisiewoordvoerder, kol.  Priscilla Naidu, sê die verdagtes het na bewering Sondagmiddag om 16:30 op die plaas opgedaag en die buzzer van die huis gedruk. “Die boer het uitgekom en daar is gesê die burgerlike wat saam met hulle is, word daarvan verdink dat hy kabels gesteel het. “Die boer is gevra om saam te gaan na die kanaal op sy plaas. Een verdagte het agter gebly terwyl die ander na die kanaal gegaan het.” Naidu sê die man wag agter gebly het by die huis, het die vrou gedreig en wapens en geld gesoek. “Die ander het teruggekeer met die boer en hy is na bewering aangerand. “Die couple is vasgebind en agt jaggewere, ’n 9mm- en .38-rewolwer, 100 koeëls, ’n laptop, twee verkykers en ’n selfoon is gevat.” Naidu sê die verdagtes het in die boer se Toyota Fortuner gevlug en dit is later sowat 20 km verder gekry. Die waarde van die wapens is sowat R250 000. ’n Saak van huisroof word ondersoek.