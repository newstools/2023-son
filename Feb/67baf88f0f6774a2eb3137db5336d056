Liewe Antie Mona EK IS N, 33 jaar oud en soek raad by Antie. Ek is vir die afgelope 5 maande in ’n verhouding met ’n ou wat ek op Facebook ontmoet het. Hy is baie lieflik en het drie kinders, wat ek nog nooit ontmoet het nie. Hy het al my twee kinders ontmoet en ook my suster. Elke keer as ek hom vra of hy getroud is, sê hy nee. As ek hom vra hoekom ek dan nog nie sy ma, broer en suster ontmoet het nie, sê hy net dat die tyd nog nie reg is nie. Ek mean maar, Antie, ons gaan al vyf maande lank uit. Wanneer gaan die tyd dan reg wees om sy familie te ontmoet? Aan die begin het ons mekaar baie gesien, maar die afgelope 2 weke is dinge net anders. Ek weet nie wat om te doen nie, Antie. — N, WhatsApp Liefie, watter man gaan dan nou prontuit erken dat hy getroud is? Hy weet dan as hy dit moet doen, is sy bek uit by jou – tensy jy natuurlik nie ’n probleem daarmee sal hê nie. So, jy gaan uit met ’n man wat net vir jou al kom kuier het. Jy ken nie sy familie en Antie wed jy weet nie eens presies waar hy bly nie. Verder is hy baie geheimsinnig oor sy familie en het altyd verskonings oor hoekom hy hulle nie aan jou wil voorstel nie. Hierdie geval is nie rocket science nie. As hy niks het om weg te steek nie, sou daar nie so baie verskonings gewees het nie. Dus kan jy gerus maar assume dat hierdie ’n getroude man is – tot hy die teendeel kan bewus. Die ma van sy drie kinders is in alle waarskynlikheid sy vrou. En hy kan mos nie sy kinders aan jou, die side-dish, voorstel nie, want dan gaan hulle mos hul ma vertel. Antie vermoed hoekom hy deesdae so skaars is, is hoeka oorlat sy vrou snuf in die neus gekry het. Nou lê hy laag. Nee wat, as ek jy is, kry ek my uit hierdie “verhouding”. Jy sien dit dalk as ’n relationship, maar vir hierdie man is dit net oomblikke van oor die tou trap. Liefie, jy bevind jou al reeds in ’n situasie waar jou kinders se pa/pa’s nie meer in die prentjie is nie. Wat dink jy gaan gebeur as jy pregnant sou raak van hierdie man? Jy ken hom eintlik nie eens so goed nie. Jy weet nie waar hy bly of hoe om in so ’n geval met sy familie kontak te maak nie. Wil jy jouself dan weer in ’n situasie bevind waar jy die kind alleen sal moet grootmaak? Leer ’n slag jou les, toe? Jy kan regtig nie só aangaan om probleme vir jouself te skep nie. Liewe Antie Mona EK IS al 29 jaar getroud, maar het nou uitgevind my man het ’n verhouding met ’n jong meisie van 19 jaar oud. Ek het hom daaroor uitgevra, maar hy stry. Hy bly vir ewig op sy phone. Ek is nou so raadop, Antie. Wat kan ek doen? —Anoniem, WhatsApp Weereens: Wat is die kanse dat hierdie man in sy skuld gaan val en sê: “My vrou, jy is so reg. Ek jol en sien hierdie jong bokkie.” Hy sal dit never-ever doen nie. Hy weet mos die helfte van al sy besittings en pension fly as jy van hom sou skei. Vrou, hier sal jy jou eie speurwerk moet doen. Jy sal hom basies op heter daad moet betrap. Iewers moet hy ry soos na byvoorbeeld ’n pub waar hy dié girly ontmoet. Dit is waar jy hulle sommer saam kan confront. Die girly stel natuurlik net in die ouballie belang vir die goed wat sy uit hom kan score. Baie vroue van vandag verlaag hulself mos so vir airtime, klere en nice times — dinge wat ons ladies vir onsself behoort te koop. En wanneer jy al jou ducks in ’n row het, sal jy moet besluit wat gaan gebeur met jou huwelik met Mr Loverboy. As jou man voorwaar ’n onrustige draai-oog het, is hy unfaithful. Of julle nou 29 jaar of 29 dae getroud is, daar is vows wat julle albei aan mekaar bind. Soos Antie vroeër genoem het, kan jy hom maar vra om eerlik te wees totdat jy blou in jou gesig is. Hierdie man gaan nooit uit sy eie erken waarmee hy besig is nie. Krap En jy sal vir altyd saans wakker lê en wonder waarmee hy op sy foon besig is. Antie vra jou nie om paranoid te raak en rond te begin krap vir goed nie. Maar as julle saans so lê en slaap, draai sommer vinnig om en gryp sy foon uit sy hand. Jy sal sien hoe baie lewe is daar in daai ou lyf van hom die way hoe hy vinnig gaan opvlieg om die foon uit jou hand te gryp. Dan weet jy: Hierdie man is vol geheime, wat nie een iets goeds vir jou huwelik inhou nie.