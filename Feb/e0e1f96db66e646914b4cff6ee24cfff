DIE Suid-Afrikaans gebaseerde Nigeriese sanger, Nwokkocha Sunny Kingsley, reik vandag ’n nuwe song uit. Die sanger, alombekend as Zaga, reik sy lank verwagte single “Organize” vandag uit. Die song is van sy EP Rhythm and Black. Die afrobeats-kunstenaar sê dat hy deur die jare ’n voorliefde ontwikkel het vir sagte dog inspirerende boodskappe wat van sy musiekheld Bob Marley kom. Die song bestaan uit ’n sagte afrobeat-gevoel en raak ’n paar sensitiewe onderwerpe aan in die maand van liefde. Persoonlike “Die song is gemaak vir die ladies. Dit gaan oor die verhouding tussen ’n man en vrou wat ondanks die uitdagings wat hulle in hul verhouding in die gesig staar, ’n manier sal vind om dinge uit te werk.” Die 28-jarige sê verder daar is baie aspekte van die liedjie wat met sy persoonlike lewe verband hou. “Baie daarvan kom uit my eie ervarings, maar ook wat ek sien wanneer dit by my vriende en kollegas kom. “Ek het grootgeword te midde van baie geweld, armoede en chaos. “Al wat ek nou wil doen, is musiek maak wat liefde versprei.” “Organize” word vandag uitgereik.