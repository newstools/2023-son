NOG ’n besige naweek vir die Wes-Kaapse paramedici is agter die rug. Luidens ’n persverklaring van die departement van vervoer het die provinsie se nood-mediese dienste die afgelope naweek op 5 105 voorvalle gereageer. Sowat 30% van dié gevalle was van ’n ernstige aard soos beserings, infeksies en obstetriese komplikasies. Die meerderheid van die aangemelde voorvalle is onder meer borspyne (790), aanvalle met ’n wapen (659), respiratoriese komplikasies (401), fisieke aanrandings (327) en obstetriese komplikasies (327). Ambulanse Die provinsiale EMS het ook gehelp met die behandeling van mense wat beserings opgedoen het terwyl hulle op berge gestap het. Dis onder meer die twee vroue op die Kasteelpoort-staproete, Tafelberg en ’n man wat van Chapman’s Peak afgeval het. Die paramedici het ook gereageer op voorvalle by sogenaamde Red Zone-areas - areas waar ambulanse nie sonder ’n polisie-, metropolisie- of wetstoepassers-escort mag ingaan nie. Die noodpersoneellede het die afgelope naweek op 40 voorvalle in Beacon Valley en 32 voorvalle in Tafelsig gereageer. Hulle het ook gereageer op 19 voorvalle in Hanover Park in die suidelike voorstede, sowel as twee by Chicago in Paarl-Oos. Die persverklaring lui verder: “Die noodpersoneellede bly dankbaar vir die support wat die SAPD aan hulle gee, want dis belangrik om te verseker dat hulle is beskerm en kan dienslewering aan die kwesbaarste bring.” Die paramedici sal voortgaan om saam met ander deelnemers te werk om te verseker dat hulle bereik een en elk wat hul dienste enige tyd benodig. Inwoners kan 10177 of 0860 142 142 bel in noodgevalle.