TALLE minderjariges is die afgelpe tyd gewond in skietery wat op die Kaapse Vlakte uitgebreek het. Die afgelope naweek was weereens ’n bewys daarvan. In Hanover Park is twee kinders tydens ’n troosdiens Vrydagaand gewond. Die voorval het by Erie Court gebeur toe daar vanuit  ’n motor op ’n groepie mense geskiet is. In Manenberg is ’n vyfjarige seun Saterdag tydens ’n drive-by-shooting in die kop gewond en nog ’n 17- jarige seun is doodgeskiet. Verlede Donderdag is drie kinders ook in Belhar raakgeskiet. Die voorval het in Haarlemstraat gebeur. Volgens Delmaine Cottee, 'n raadslid van Belhar, was die kinders by ’n partytjie gewees toe jongens ook vanuit ’n motor op die mense by die partytjie geskiet het.