PRES. Cyril Ramaphosa sê dis nie geregverdig om R1 miljard op die Britse sokkerklub Tottenham Hotspur te spandeer nie. Die Daily Maverick het vroeër vandeesweek berig SA Tourism oorweeg ’n omstrede R1 miljard sponsorship vir die klub. Daar was ook gerugte dat die president die deal Donderdag in sy staatsrede bekend sou maak. Die nuus is wyd ten sterkte veroordeel. Ramaphosa het nou deur sy woordvoerder, Vincent Magwenya, oor die aangeleentheid kommentaar gelewer. Magwenya sê: “Die presidensie is nie oor die sponsorship ingelig nie.“Daar is ook geen plan om dit tydens die staatsrede bekend te stel nie. “Hoewel die presidensie nog nie oor die deal gebrief is nie, dink ons nie om soveel geld op só ’n manier te spandeer kan geregverdig word nie.” -EWN