DIE man wat deur die staat beskuldig word dat hy die regsman adv. Pete Mihalik doodgeskiet het terwyl hy besig was met 'n school run, het ontken hy is 'n "koelbloedige hitman". Op die laaste dag van die staat se kruisondervraging in die Wes-Kaapse hooggereshof, is Sizwe Biyela gevra of hy Mihalik op 30 November in Groenpunt, Kaapstad doodgeskiet het. "Jy is nie 'n handelaar nie," het aanklaer Greg Wolmarans gesê. "Jy is 'n hitman van KwaZulu-Natal." Hy het gesê: "Dis 'n belediging vir my, omdat ek weet ek is nie gekoop nie." Biyela het gesê hy het nog nooit 'n vuurwapen in Kaapstad hanteer nie en hy is nie 'n moordenaar nie. Hy het gesê hy het nog nooit iemand doodgemaak nie. Biyela, Nkosinathi Khumalo en Vuyile Maliti, word daarvan beskuldig dat hulle die beplanning en moord op Mihalik uitgevoer het. Hulle word ook aangekla van poging tot moord op Mihalik se twee kinders. Sy seun was gewond en sy dogter het die dag histeries om hulp geroep. Die saak is uitgestel.