DAAR wag dalk ’n nare ontnugtering op Frankryk se rugbyspan wanneer hy volgende week in Dublin met Ierland te doen kry. En gemeet aan die verdedigende Ses Nasies-kampioen se gesukkel Sondag in Milan, kan dit een wees wat twyfel begin saai oor die Hane se kanse op sukses by die World Cup later vanjaar. Frankryk moes diep delf om ’n gemotiveerde Italiaanse span met 29-24 in die Stadio Olimpico te klop. En dít nadat Les Bleus in ’n stadium gemaklik met 19-6 voor was op die telbord. Frankryk het drie drieë gaan druk, maar dit het alles van Italiaanse foute gekom waar besit in hul kwartgebied omgekeer is. Strafdrie Die Azzurri het egter hul weg terug tot in die wedstryd geraap en skraap om met die rustyd met 14-19 agter te loop. Italië het in die tweede helfte die druk op die besoekers gehou en ná ’n strafdrie en strafdoel was hulle met 24-22 voor. Met die druk behoorlik op die Hane, het Frankryk se ervaring en diepte vanaf die plaasvervangerbank die deurslag gegee. Dis toe Matthieu Jalibert die beslissende drie gaan druk het en daar kwaai wal gegooi moes word op die verdediging. Puntemakers: ITALIË - Drieë: Ange Capuozzo, strafdrie; strafdoele: Tomaso Allan (3) FRANKRYK - Drieë: Thibaud Flament, Thomas Ramos, Ethan Dumortier, Matthieu Jalibert; doelskoppe: Ramos (3); strafdoel: Ramos