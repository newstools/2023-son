DIE Afro-soul en Afro-jazz artist Mandisi Dyantyis se komende vertoning is seker een van die mees verwagte perfomances by dié somer se Kirstenbosch Summer Sunset Concerts. Dié festival, wat al die laaste 30 jaar by die Botaniese Tuin aan gehore ’n lekker tyd besorg, is weer hierdie somer terug ná ’n breek van twee jaar wat deur die Covid-19-pandemie veroorsaak is. Kunstenaars soos Lira, Zonke, Judith Sephuma, Miriam Makeba, Johnny Clegg en Freshlyground is maar net ’n paar van die name wat die summer heat na die ikoniese stage oor die afgelope drie dekades gebring het. Dis nou Dyantyis se beurt om ook die feesgangers met sy unieke, classical maar ook moderne klank te vermaak. Die talentvolle veelvuldige instrumentalis, composer, liedjieskrywer en sanger is ’n gesoute teater-direkteur mees bekend vir sy produksie Isango Ensemble (Man of Good Hope). Dyantyis het ’n BMus-honneursgraad vir jazz-studies aan die Universiteit van Kaapstad verwerf en het voorheen met legendes soos Jimmy Dludlu en Abdullah Ibrahim perform. Sy perfomance van byna twee ure by die Kirstenbosch Summer Sunset Concerts beloof meer van sy storytelling-tipe van vertonings wat meestal die huidige kwessies takel. Dyantyis vat die stage by die Botaniese Tuin op 5 Maart. Kaartjies is R260 vir volwassenes en R190 vir diegene tussen 6 en 21 jaar oud (met ID), slegs by Webtickets beskikbaar. Kinders onder 6 jaar kry gratis toegang. Bring jou cooler box, gooi die kombers vir jou familie op die gras en geniet die perfomance. As jy nie tot volgende Sondag vir Dyantyis kan wag nie, is Shekinah en GoodLuck komende Sondag op die stage. Daar sal na verwagting drie ander vertonings ná Dyantyis s’n elke Sondag plaasvind, onder meer die slot-perfomance van Msaki en Ami Faku op 2 April.