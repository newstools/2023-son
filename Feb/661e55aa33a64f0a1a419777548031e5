DIE entrepreneur en sakevrou Sonia Booth leer ons dat daar altyd iets goeds is wat uit ’n slegte situasie kan kom. Dié ma van twee het onlangs haar man, die voormalige Bafana-sokkerlegende Matthew Booth, se affair as inspirasie vir haar volgende sake-onderneming gebruik. Kort voor Valentine’s het sy ’n bietjie soetigheid op haar Instagram-blad aangebied. “Nodeloos om te sê, ek het nie ’n Valentine nie. Wys my liefde deur die Marula Cheesecake Ice Cream te koop. “Marula Cheesecake Passion Liqueur sal binnekort jou lippe soen,” het sy geskryf. Verlede jaar was die Booths die talk of the town nadat Sonia haar man ge-drag het deur hom daarvan te beskuldig dat hy haar verneuk het. Sonia het destyds gesê dat sy al ’n paar maande lank sy whereabouts dopgehou het en het uiteindelik genoeg gehad. Sy het destyds haar man se jol-stories op sosiale media bekendgemaak: “Twee weke gelede het ek kaaskoek-bestanddele in die yskas opgemerk. Ek en die boys was opgewonde. Op 3 November, die vooraand van Nate se verjaardag, het Matthew dit die aand begin bak.” Net om uit te vind haar hubby het dit eintlik vir sy mistress gebak.