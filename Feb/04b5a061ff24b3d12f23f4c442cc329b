JURGEN Klopp (manager) sê sy Liverpool-span het beslis ’n statement gemaak ná hul sege van 2-0 oor Everton in die Merseyside-derby wat “massiewe verligting” bring. Die Reds het hul eerste Premierliga-oorwinning van die jaar behaal in ’n vyfde poging deur sy relegasie-bedreigde buurspan Maandag op Anfield. Mohamed Salah is deur Darwin Nunez opgeset vir die tuisspan se eerste doel, Dit was ook Salah se 18de doel van die seisoen. Cody Gakpo se eerste Liverpool-doel vroeg in die tweede helfte het Liverpool se sege oor ’n toothless Toffees besorg. Klopp kon ook weer die fikse Diogo Jota en Roberto Firmino as plaasvervangers in die tweede helfte inspan in die Duitse manager se 250ste oorwinning as Liverpool-baas, terwyl Virgil van Dijk ook terug op die bank was ná ’n ruk op die krukkelys met ’n dyspierbesering. Klopp sal nou hoop dat sy span die momentum sal kan behou ná ’n swak begin tot die jaar nadat hulle ’n plek opgeskuif het na die negende plek. Hulle is nou nege punte agter die vierde geplaaste Newcastle United, wie hulle Saterdag op St James’ Park pak. Klopp het gesê: “Dit het soos ons gevoel, dit het soos ons gelyk. Die result is ’n massiewe verligting. Nou begin almal weer ’n bietjie meer glo. Ons moet aanhou. “Die vertoning was vir ons ’n statement dat ons dit kan doen. Ons moes ons wedstryd speel en dit was omtrent die geval vir 95 minute. Daarom het ons die punte verdien. “Om uit ons situasie te kom, het ons sulke responses nodig. Ek het dieselfde (swagger) gesien, maar ons moet dit bewys. Ons moet aangaan.” Hy het ook gesê: “Ons was gelukkig (toe Tarkowski die reggoppaal gestref het). Darwin het vol gas gegaan. Die tweede doel was ook ’n wonderlike counter attack. Ons was so dominant. Ek ken nie die syfers nie, maar dit moes gewees het 70 persent besit. “Die hele vertoning was vir ons uiters belangrik, want ons moes ’n statement maak,” sê Klopp.