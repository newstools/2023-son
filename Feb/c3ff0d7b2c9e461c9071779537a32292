HAAI, Sonlanders! Rich Fortuin, die speurder, sit finally een en een bymekaar en besef met ’n skok die geheimsinnige Joan Vicks is niemand anders as sy kollega Debbie Snyders nie. Maar terwyl Rich try uitfigure hoe om Debbie in ’n lokval te lei, sit dié girl egter nie stil nie. Sy is hot op die gangster Waanie se spoor en met ’n slinkse truuk of twee, slaag sy daarin om Waanie van sy manskappe te isoleer. Totdat dit basies net sy, Waanie en sy senuagtige girlfriend, Caley, is. Is dit tickets vir Waanie? Geniet nou hoofstuk 7 van ELDRIDGE JASON se “Joan Vicks”. DIT is meteens donker in die vertrek.Caley gil kliphard. So hard dat Waanie se ore tuit. “OMG… I’m like so scared right now. Waanie, is that you with the yellow tee-” “You masse yellow lyk yellow,” kap Waanie vies terug. Die toestand van sy tande was nog altyd ’n sensitiewe onderwerp – een wat hy gewoonlik sommer met sy 9 mil gesettle het. En nou kom Caley ook met haar nwattas. As dit nie nou so donker was nie… Waanie los sy witbiene-maak-gedagtes net so. Hy het voetstappe gehoor. Hy kon hom nie verbeel het nie. Dan, voordat hy nog kan uitfigure waar die geluid vandaan gekom het, voel hy iets in sy nek blaas. Dan voel hy die koue staal van die loop van ’n vuurwapen in sy rug. “Jou tyd is om,” hoor hy ’n stem in sy oor fluister. “Sê hello vir die duiwel en al sy gespuis.” Met ’n skok besef Waanie dat dit die stem van ’n vrou is. Hy is uitoorlê deur ’n vrou. ’n Goose het hom ’n kop aangesit. Dit is ook die laaste gedagte wat deur sy kop maal voordat hy die vuurwapen hoor blaf en voel hoe ’n koeël sy liggaam deurboor. Die kouete van die lood verbaas hom. Hy hoor vir ’n laaste maal Caley se irriterende gil in sy ore blêr. Dan is dit asof iemand die ligte afskakel en dit forever load shedding by hom is. Stage Forever. Die stage waar Eskom nie eens meer bodder om met verskonings vorendag te kom nie… Toe Rich by die toneel stilhou, kan hy nie anders as op kliphard te vloek nie. Hy is uitoorlê. Al wéér. Maar hierdie keer sweer hy dat dit vir die laaste maal was. Waanie is vi’dala. Hy is vroegoggend wakker gebel met die nuus. Sy manskappe is ook bokveld toe gestuur, maar Waanie se girlfriend het glo die aanval oorleef. En dit is met dié girlfriend wat hy wil praat. Dalk het sy iets gesien wat hom van hulp kan wees. Rich stap met lang treë na die afgesperde area. ’n Bloedjong polisiekonstabel probeer sy bes om die nuuskierige crowd weg te hou. Die skietvoorval het al ure gelede plaasgevind, maar Waanie en sy makkers se bodies lê steeds op die toneel. Die ouens van die morgue werk oortyd. Daar is weer regoor die naweek sandkomberse uitgedeel op die Kaapse Vlakte. Die konstabel maak pad sodat Rich verby kan kom. “Is Snyders al hier?” vra hy aan die oorgretige jong cop. Dié skud net sy kop. Sy reaksie verbaas Rich egter nie. Debbie Snyders sal nie weer haar gesig op die scene van haar crime kom wys nie. Sy was mos alreeds hier. As Joan Vicks. Seker bang een van die nuuskierige agies herken haar. Rich stap verby die twee lyke wat nie ver van die voordeur af lê nie. In die verbygaan loer hy vlugtig in die twee se rigting en ’n rilling hardloop langs sy ruggraat af toe hy in die twee se dowwe, vaal oë kyk. Die dood is maar nou eenmaal nie mooi nie – veral nie ’n skietdood nie. Maar soos sy oorle’ ouma Saar altyd gesê het: Soos jy lewe, só sal jy sterwe. Die huis wemel van polisiebeamptes. Jerry van die vingerafdruk-eenheid is kliphard besig dat die sweet hom aftap, maar soos wat hy wat Rich is vir Jerry ken, is daai sweet nie net van hard werk nie, maar ook die vorige aand se drank fumes wat nou wil uit. Clayton, ’n gryskop-fotograaf, vat kliphard foto’s. Rich sien ’n jongerige meisie met bloedrooi gehuilde oë wat hy aanneem Waanie se girlfriend moet wees. Hy stap vinnig op haar af, stel hom voor en bars sommer los met ’n sarsie vrae. Die meisie gaap hom net dom-stom aan, duidelik nog in skok. “I didn’t see any-thing,” sê sy dan ná ’n ruk. “It was dark. I first thought it was load shedding but I did like verbeel myself that the person had long hair.” Rich besef dat hy hier die aftog sal moet blaas. ’n Killer met lang hare is nie juis ’n beskrywing waarop hy ’n saak kan bou nie. Van die bietjie wat Caley hom vertel het, mag load shedding net sowel die killer wees. Toe Rich buite die huis kom, lui sy foon. Eers wil hy die oproep ignoreer, maar dan sien hy dis Simon Maboe wat in hul rekords-afdeling werk. Hy het skoon vergeet dat hy Maboe gevra het om in Waanie se vorige sake in te kyk. Maar wat baat dit nou anyway met Waanie wat hiernamaals toe gestuur is? “Hoekom vat jy so lank om te antwoord?” val Maboe sommer met die deur in die huis. “Omdat ’n hoek nie ’n kom het nie,” antwoord Rich. “Hoe nou?” vra Maboe confused. “Julle kinders vandag sal nie verstaan nie,” antwoord Rich en sug. “Hoekom soek jy my? Ek is nou by die scene waar Waanie doodgeskiet is. “Sy sondes van die verlede is seker nou nie meer important nie, askies. Maar ’n belofte is ’n belofte. Jou Food Fair tickets gaan jy steeds kry.” Maboe grinnik aan die ander kant van die lyn. “Jy beter,” sê hy dan en klink soos iemand wie se kieste alweer volgeprop is “Maar die joppie was darem nie verniet nie. Raai wat het ek uitgevind.” “Ek is nie in die mood vir raai-raai speel nie,” antwoord Rich kortaf. “Ek struggle met ’n saak wat ek net nie uitgefigure kan kry nie. En jy het tyd vir speel? Dink jy die lewe is een groot Squid Game?” “Miskien moes ek maar net die sound van ’n drum roll gemaak het,” sê Maboe. Hy klink so verskriklik afgehaal dat Rich skoon sleg voel oor sy uitbarsting. “Anyhow, Waanie het ’n baie interessante kinderlewe gehad. Al op 13 jaar oud ereburgerskap by Bosasa daar naby Blue Downs gehad. Maar jy sal nie glo wat vind ek toe uit nie. “Dit was ’n bietjie van challenge, want iemand het sy record as juvenile geseal, maar Waanie het ’n suster. Can you believe it? Kan jy dit oorvertel? En raai wie is die suster. Sorry, ons raai mos nie.” Rich voel ’n opgewondenheid oor hom spoel. Hy kan sommer aan Maboe se stem hoor dis groot nuus dié. “’n Girl met die van Snyders. Ene D. Snyders,” sê Maboe. En Rich kan nie anders as om te wonder wanner die wette van coincidence ophou wegkruipertjie met hom gaan speel nie…