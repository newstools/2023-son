DIE man wat die Grammy-wenner-rapper Nipsey Hussle in 2019 in Los Angeles doodgeskiet het, sal minstens 60 jaar in die tronk moet sit. Eric Holder het nie ontken hy het Hussle, wat besig was om in ’n ster te ontpop, doodgeskiet nie. Hussle se dood het skokgolwe deur die musiekwêreld gestuur. Holder se lawyers het gesê dit was op die ingewing van die oomblik wat in ’n “heat of passion” gebeur het. Verlede jaar het die jurie bevind Holder het met voorbedagde rade opgetree toe hy minstens tien skote op Hussle gevuur het. Geskil Daar was ’n geskil tussen die twee mans dat die aanvaller ’n “snitch” was. Regter H. Clay Jacke van die Los Angeles County Superior Court het Holder ’n minimum vonnis van 25 jaar gegee vir die moord. Hy het ook nog 25 jaar gekry omdat ’n vuurwapen in die misdaad gebruik is en nog tien jaar omdat hy twee ander mans wat daar naby was, gewond het. Hussle, ’n voormalige bendelid, is vermoor voor ’n klerewinkel wat hy besit het. Holder (32) was ook ’n bendelid en hy en Hussle het aan die Rollin’ 60s Crips-faksie behoort.