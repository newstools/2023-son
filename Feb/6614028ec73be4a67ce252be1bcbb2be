DAAR wag bietjie verligting op die land hierdie week met Suid-Afrika wat geleidelik sal afskaal na fase 3 load shedding. Eskom het Sondagoggend 09:00 fase 4 begin toepas met 'n nota dat dit tot verdere kennis is. In 'n verklaring Sondagmiddag verduidelik die kragreus dat dit van toepassing sal wees tot 16:00 Maandagmiddag. Fase 5 load shedding word 16:00 Maandagmiddag geimplimenteer, tot 05:00 Dinsdagoggend. Fase 3 sal Dinsdag en Woensdag tussen 05:00 en 16:00 toegepas word. Met fase 4 wat Dinsdag en Woensdag vanaf 16:00 geimplimenteer word. "Sou daar enige aansienlike veranderinge wees sal die land ingelig word," aldus Eskom. Oor die naweek is 'n opwekkingseenheid elk by Arnot, Grootvlei, Kendal, Medupi en Tutuka terug in diens. Intussen is 'n eenheid elk by Camden, Majuba en Matimba buitewerking. Daar is ook 'n vertraging vir die ingebruik neem van 'n eenheid elk by Arnot, Hendrina, Kendal, Medupi en Tutuka. Eskom voeg by: "Elektrisiteitsinvoer vanaf Cahora Basso in Mosambiek is ook halveer tot 600MW weens 'n fout op een van die toringlyne in daardie land. "Vier oop gassilinders is ook buitewerking by Ankerlig, tot 15 Maart vir beplande instandhouding."