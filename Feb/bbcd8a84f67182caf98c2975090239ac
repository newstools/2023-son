HI, SONLANDERS! Die speurder Rich Fortuin is glad nie impressed dat hy op sy afdag uitgeroep word na die moordtoneel nie. Hier deel sy kollega Debbie Snyders hom mee dat Friendly en Koppe eintlik doodgeskiet is oor die skieter op soek was na Waanie. Maar dis nie al nie. Die skieter is volgens Debbie ’n vrou en dit laat Rich besef dat die vigilante Joan Vicks dalk agter die moorde sit. Die einste Joan Vicks wat hy al lankal probeer vastrek. Die geheimsinnige Joan Vicks is self aan die tob oor haar mislukte hit op Waanie. Sy kom tot die slotsom die enigste way om Waanie vir sy dade te laat boet, is om met Rick Fortuin saam te werk. Geniot nou hoofstuk 3 van ELDRIDGE JASON se “Joan Vicks”. RICH Fortuin is in ’n vuil bui toe hy by sy lessenaar gaan sit.Vir hom was gesê hy kan later weer sy afdag claim, maar hy het planne gehad. Oukei, dit was nou nie Waterfront toe gaan of lekker ’n lekker cruise langs die beach vat nie. Maar hy wou graag tyd met sy geliefkoosde stokperdjie spend: drink. Ruch skud sy kop en staar na sy rekenaarskerm. Wat is sy verdomde password nou weer? “Laat ek raai,” sê Debbie toe sy agter hom staan: loverboy123.” Rich draai verbaas om na haar. “Hoe het jy...” Debbie lag. “Vir jou ken ek mos vetterig,” sê sy en knipoog vir hom. Dan stap sy die kantoor uit. Rich begin langsaam en tydsaam met die twee wysvingers aan elke hand te tik. Van tik hou hy mooi niks. Hy is mos nie ’n tikkop nie! Hy los ’n vloekwoord toe die foon langs hom lui. “Hello,” antwoord hy heel onbeskof. Daar is ’n kraakgeluid aan die anderkant van die telefoon lyn. “Ek het jou hulp nodig.” Rich sit dadelik penorent. Hy ken daardie vermomde stem. Dit is duidelik dat ’n device gebruik word om die stem te verbloem. Presies watter device dit is, kon hy wat Rich is nog nie uitfigure nie. Daar is deedae soveel apps op die mark wat enige Jan Rap en sy crony net kan aflaai. “Moet ek nou vra waarmee kan ek help, so asof ek by FNB werk?” antwoord hy kras. “Dit is ook duideliker as daglig dat jy my mis. “Moet ons nie maar iewers ontmoet nie?” ’n Spooky klank weergalm in sy oor soos wat Joan Vicks lag. “Nice try. Maar ek weet mos hierdie is niks anders as ’n poging om my agter tralies te kry nie. So asof ek die skurk in die verhaal is. Nie een van die mense wat ek al ooit uitgehaal het was ’n engeltjie nie.” “Maar jy verbreek steeds die wet,” kap Rich terug. “Mense kan nie net maak en doen soos wat hul luskry nie.” “Maar iemand soos Waanie kan trigger happy rondloop en skotvry buite rondstap?” Joan Vicks se blikstem klink ’n oktaaf of twee hoër. “Die regstelsel is ’n grap. Pleeg moord, kry life, doen aansoek om parool na jy net viervyfdes van jou straf uitgedeel het. “Maar funny genoeg, kom die dooies nie ná viervyfdes van rus onder die grond terug na hul families nie.” Rich sug swaar. “Bla-bla-bla. “Daar is niks wat ons aan die system kan doen nie. “My werk is om criminals te vang. Wat die justice system met hulle maak, is buite my beheer. “Dis hoekom ek jou sê dat ek jou gaan vang en dan moet jy maar jou vigilante-storie aan die hof vertel. “Ek voel vere vir die redes agter jou optredes. Jy oortree die wet, daai is al wat my concern.” “Mens kan sien jy het nog min in die lewe verloor, behalwe jou salaris wat jy so uitsuip. “Shame, ek sien jy is skoons ’n huiskind by die drankwinkel om die draai van jou.” Rich se hand span stywer om die telefoon se gehoorstuk. “So, jy hou my dop? Jy smaak my?” Hy kan hoor hoe Joan Vicks na haar asem snak. “In your dreams!” gil sy amper van ontsteld kan wees. “Hoekom moet alles altyd oor jou gaan? Jy wat die law uphold? Jy wat dit en dat probeer doen? Jy, jy, jy...” “Want daar is nie ’n ‘i’ in ‘you’ nie and for you...for you I will catch.” “Lekker lag ek nou vir jou Oxford Engels,” kap Joan Vicks geniepsig terug. “Stick maar eerder met jou day job.” “Hoekom doen jy dit?” vra Rich. “Ek mean maar... ek sal verwag van ’n man wat ander mans sal uitroei, maar ’n vrou?” “Wil jy dan sê ’n vrou se plek is in die kombuis?” “Nee, nee, glad nie,” antwoord Rich vinnig. “Ons is mos lankal verby daai tyd waar ’n vrou net moet kind kry en skorrelgoed was. Dit is glad nie wat ek imply nie. “Dis net... vroue is gewoonlik nie so... uh... wreed? Is dit dit regte woord? Jy is wreed met al die moorde wat jy pleeg.” Daar is vir ’n oomblik lang stilte aan die ander kant van die lyn. “As jy die dinge oorgekom het wat ek moes deurmaak...” Na dié woorde bly Joan Hicks stil. Dan, so asof sy iets gesê het wat sy nie moes nie, probeer sy die onderwerp verander. “So, gaan jy my help? Ek soek die adres van Waanie se meisie. Ek weet sy het innie Storms River in Manenberg gebly, maar nie meer nie. Ek sal graag vir haar wil gaan kuier.” “Om tips oor styling en selfies uit te ruil?” vra Rich en lag. “Ek kan jou eenvoudig nie picture as iemand wat oor koeitjies en kiekies wil gesels nie. “Hoe kan jy van my verwag om jou te help, terwyl ek weet jy Waanie wil uithaal. “Doen jy hierdie dinge vir plesier? Of betaal iemand jou om dit te doen?” “So, jy kam jou hare so?” vra Joan Vicks. “Oukei, ek weet nie wat ek gedink het nie. Clearly sal jy nooit change nie. Rich mag dalk jou naam wees, maar arm aan menslikheid sal jy bly.” “Oh, please,” antwoord Rich. “Ek weier om sleg te voel. “Dit gaan my beslis nie ’n beter mens maak om jou te help om iemand te vermoor nie. “Maar ek sal wel iets goeds doen, deur jou te waarsku: ek kom vir jou. Ek is op jou spoor. Jou uurglas is besig om leeg te loop.” “Baie dankie vir die heads-up,” reply Joan Vicks en druk dan die foon dood. Rich staar vir ’n oomblik na die foon in sy hand voordat hy dit neersit. Hy ken homself. Hy gaan nie rus voordat hy hierdie Joan Vicks nie aangekeer het nie. Hy kan sy vinger nie daarop sit nie, maar ten spyte van die blikstem, is daar iets bekends aan haar. En nog ’n ding... toe hy haar vra oor hoekom sy dit doen.... Rick vlieg meteens orent. Hoekom het hy nog nooit só daaraan gedink nie? Joan Vicks is nie ’n hired gun of ’n laksvrou nie. Sy doen dit nie vir sadistiese plesier of maltrap-fits van psigose nie. Joan Vicks is self ’n victim!