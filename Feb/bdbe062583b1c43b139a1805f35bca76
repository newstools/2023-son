VERSKEIE mense se huise in Delft is die afgelope tyd met petrolbomme bestook. Die jongste geval was oor die naweek waar ’n huis in The Hague só bestook is dat dit in ligte laaie gestaan het. Ander voorvalle vroeër het ook in Roosendal voorgekom. Pastoor Charles George van Delft se gemeenskapspolisiëringsforum sê  ná die jongste voorval was inwoners se krag vir 24 uur af weens die beskadiging aan kragdrade. ’n Inwoner wat verkies om anoniem te bly, beweer dis gangsters wat mense so target. Indien hulle nie hul huis wil aanwend om drugs te verkoop nie dan brand dit. Hy sê: “Die gangsters dreig mense om vir hulle te smokkel. Hulle target veral ouer mense en ook arm mense. “As die mense weier word hul huise met petrolbomme bestook.” Ian Cameron, misdaad-aktivis, sê: “Die gangsters vat die area oor vir huise. Die huise word  teen belaglike lae pryse  gekoop en vir allerhande verkeerde redes aangewend.”