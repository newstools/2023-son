DYLAN Deane, Clarewood JPM se nuwe coach, sal verwag om voort te bou op sy voorganger, Ashraf Calvert, se goeie lopie in die Nedbank Cup. Calvert het in vyf wedstryde in die kwalifiseringsronde geseëvier, met seges oor Batalions, Santos, Ikapa en FN Rangers. Daarna het dié Kaapse span ook Whale Coast City in die Tweede Liga se playoffs ore aangesit. Deane is oortuig dat sy span nou selfs verder kan gaan deur sy mede- Tweede Liga-span Mpheni Home Defenders, van Limpopo, te troef. Dié semi-professionals kruis Saterdag in die Thohoyandou Sta­dium in Limpopo swaarde in die Ronde van 32 van dié aanloklike bekerkompetisie. Die wenner van dié kragmeting sal aanbeweeg tot die Laaste 16, waarin die wenner van die stryd tussen Stellenbosch en Swallows aangedurf sal word. Deane het uitgewys dat hy nie veel kennis dra van Defenders nie, maar nie juis oor hulle doen en late gepla is nie. Hy het gesê: “Ek gaan liewer fokus op ons strengths en wat ons moet doen om in die kompetisie te bly. “Ons sal probeer om die game te manage die beste wat ons kan. Die spelers het geloof en hulle sal die wedstryd só benader. “Ons sal slaggereed wees vir dié aanslag.” Só lyk die fixtures Ronde van 32 Vrydag Saterdag - 15:00: Sondag - 15:00: