MANCHESTER City se hoop om Jude Bellingham die centrepiece van ’n groot somer shake-up te maak, kan bemoeilik word deur die donker wolk wat oor die kampioenspan hang. Bellingham is tans waarskynlik die gesogste speler in Europa. City verwag ook om baie aktief te wees met die opknapping met nuwe talent, maar met die dreigement van sanksies wat oor die klub hang, kan nog ’n afskrikmiddel of struikelblok vir sommige spelers wees. Dit bring City se herbou-plan in die gedrang. Dit is omdat die span van Manchester iets soos 115 klagtes van die verbreking van die Fair Play Rules in die gesig staar. Agterbaksheid Daar word ook reeds uit talle oorde gevra dat die Cityzens uit die Premierliga geskop moet word weens hulle agterbaksheid. As City skuldig bevind sou word daaraan dat hy met verkeerde finansiële rekords sukses behaal het, kan verwag word dat daar swaar teen die klub opgetree gaan word. ’n Doomsday scenario kan ook nog ontvou met sy man­ager, Pep Guardiola, en sy sterre wat die klub kan verlaat. Boonop kan die Cityzens ook van hulle titels gestroop word én uit die Premierliga gerelegeer word. Die titels sou dan aan die runners-up in elke seisoen gegee word. Die verwikkelinge is beslis nie ideaal vir Guardiola en sy spelers nie, wat steeds die klub se eerste Champions Lea­gue-titel jag.