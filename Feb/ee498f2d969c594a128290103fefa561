SUNÉ Luus, kaptein van die Proteas se vrouekrieketspan, glo dat haar span nog vir die halfeindstryd van die World Cup kan kwalifiseer, ondanks die nederlaag teen Australië. Met Bangladesj wat môre op Nuweland wag, betreur Luus steeds haar span se nederlaag in die eerste wedstryd in die toernooi teen Sri Lanka. Die Suid-Afrikaners bevind hulle in ’n penarie en sal hul laaste Groep 1-wedstryd teen Bangladesj oortuigend moet wen. Dit volg nadat die Proteas Saterdag teen die wêreldkampioen, Australië, met ses paaltjies op St. George’s Park in Gqeberha vasgeval het. “Ons bly gefokus op ons volgende wedstryd. Maar die nederlaag teen Sri Lanka was nie ideaal nie, maar dit is krieket, dit is Wêreldbeker-toernooie. “Nou is ons gefokus op die stryd teen Bangladesj en bly ek hoopvol dat ons môre ’n goeie wedstryd teen hulle speel,” het Luus gesê. Australië het met die sege in die Baai sy plek in die halfeindronde bepreek. Sri Lank is tweede met vier punte. Die stryd tussen Sri Lanka en Nie-Seeland is dus bepalende vir albei die spanne. In Groep 2 staan Engeland op ses punte ná drie wedstryde, met Indië op vier. Engeland het Indië ook in die Baai met 11 lopies geklop.