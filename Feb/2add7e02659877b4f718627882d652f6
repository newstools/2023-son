KLAWER. - Vordering teen ’n uiterste slakkepas.Só kan die hofsaak bestempel word waarin Daniel Smit beskuldig word vir die wreedaardige moord op die 13 jaar oue Jerobejin van Wyk. Son het feitlik heeltyd verlede jaar berig oor die vordering in die saak wat nie kan voortgaan alvorens Smit nie ingaan vir waarneming by Valkenberg-hospitaal nie. Vandag was hy weer vlugtig in die hof en daar is gehoor dat hy nou 29ste staan op die waglys vir opname. Die saak is tot 27 Maart uitgestel. Billy Claassen, ’n gemeenskap-aktivis, sê die staat moet ’n daadwerklike poging aanwend om die saak te bespoedig. Hy sê die lang uitrek van die proses het ’n psigologies negatiewe impak op die seun se familie wat net wil sien dat geregtigheid geskied. 