TEN MINSTE drie mense is dood in die Oos-Kaap weens vloede. Die polisie in die provinsie sê buitensporige oorstromings in die Chris Hani-distrik het sedert Vrydag die lewens van drie mense geëis. Kol. Pricilla Naidu, polisiewoordvoerder, beevstig die lyk van 'n onbekende vrou, van sowat 40 jaar oud, is Saterdagmiddag naby die Komani-rivier gevind. "Die oorledene is nog nie geïdentifiseer nie." Vrydag het twee mans van Comfimbaba in die Qumanco-rivier verdrink. Naidu sê die liggaam van een slagoffer, 'n 58-jarige man, is Saterdag gevind, maar die tweede persoon word steeds vermis. Die soektog na die vermiste persoon is Sondag voortgesit.