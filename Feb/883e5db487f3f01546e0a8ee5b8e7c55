CONNIE Ferguson se kleinseun het omtrent in die harte van Suid-Afrikaners gekruip. Die jong Ronewa het in ’n video wat wyd in die sosiale media versprei is, gebid. Tydens ’n onderhoud saam met sy ma, Lesedi Matsunyane-Ferguson, is die klonkie gevra of hy enige inspirasie vir jong mense het. Hierop het hy geantwoord hy wil nie praat, maar sal vir hulle bid. Lesedi, wat ook die video geshare het, skryf: “Mag Ro se gebed met ons almal resonate. Mag ons dankbaar wees vir die lewens wat ons het en onsself en ons geliefdes beskerm.” Die TV-aanbieder en aktrise Ntando Duma skryf in die comment sy het gehuil. “Soveel wysheid en krag,” het sy bygevoeg. Oupa Shona sou seker net so trots soos Ouma Connie gewees het op hul kleinseun.