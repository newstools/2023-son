“EK dink Carlo dink die tie is verby, en ek dink dit is ook so goed in die oomblik, maar oor drie weke ...” Liverpool het beslis al voorheen fairy tale comebacks gehad, maar hoewel Jurgen Klopp glo in sy optimisme om ’n agterstand van drie doele teen Real Madrid uit te wis, is hy ook deeglik bewus dat hulle aansienlike verbeterings nodig het ná Dinsdag se loesing van 2-5 teen die Spaanse reus op Anfield. Die verlies - Liverpool se slegste op tuisbodem in Europa - beteken dat hulle alles het om te doen om die kwarteindronde van dié seisoen se Champions League te haal. “Ons sal soontoe gaan en ’n sokkerwedstryd speel,” het Klopp gesê oor die tweede been in Madrid teen die huidige Chapions League-kampioen op Woensdag 15 Maart. “Dit sal ’n massiewe uitdaging wees. Ons moet seker maak ons leer uit hierdie wedstryd.” Jordan Henderson, kaptein van Liverpool, sê foute regdeur die wedstryd was duur teen Carlo Ancelotti se manne. “Ons het te veel foute rondom die doele gemaak. Wanneer jy te veel foute maak, straf spanne soos Madrid jou, het hy gesê. 