DAAR was hope smiles, high-fives en emmersvol optimisme vir die nuwe seisoen nadat die rugbyspan van Safcol sy eerste silwerware ingeryg het. Safcol het Haw­ston Saterdag in die eindstryd om die eerste Overberg Challenge op die Caledon-sportterrein met 10-9 geklop. Die wedstryd is in die doodsnikke in die guns van Safcol beklink toe die span se nuwe aanwins, Willisley Barnies, vir ’n drie oorgaan het. Warden Jooste het met die doelskop geslaag. Die wedstryd het op ’n spannende einde afgestuur toe Hawston met etlike minute speeltyd oor met 9-3 voorgeloop het. Barnies het verlede seisoen in die Top12, waarin hy Citrusdal op losskakel verteenwoordig het, die aandag van talle kenners getrek en word as een van die stars van die toernooi beskou. Safcol het Rangers Bredasdorp met 26-10 in die halfeindstryd geklop terwyl Hawston en Botrivier met 27 elk gelykop gespeel het. Daar was egter groot konsternasie toe besluit is dat Hawston tot die final deurdring. Volgens die reëls van die toernooi is daar bepaal dat Hawston tot die final deurdring omdat hy verlede seisoen in die hoogste plek op die Overberg-streek se punteleer klaargemaak het. Die oorwinning is beslis ’n goeie begin van die jaar vir Safcol se coach, Brendon Cloete, wat nou sy tweede seisoen as coach van die span sal begin. Sy span berei hom ook voor om later vanjaar aan die Transnet Super8-toernooi wat in die Paasnaweek in Saldanha plaasvind, deel te neem. Die toernooi, wat vir die eerste keer aangebied is, was gesamentlik deur Nissen Holdings en Wilfred Herman se maatskappy, ZWH Projects & Development, aangebied. Die spanne wat aan dié eerste toernooi deelgeneem het, was Hawston, Botrivier, Safcol, Rangers Bredasdorp, Botrivier. Uitslae: SEMI-FINAL: Hawston 27, Botrivier 27; Safcol 26, Rangers Bredasdorp 10; DERDE PLEK: Rangers Bredasdorp, Botrivier 22.