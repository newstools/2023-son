PRES. Cyril Ramaphosa het meer details verskaf van wat die nuwe minister van elektrisiteit moet doen. Hy het geantwoord in die debat na verlede Donderdag se State of the Nation Address. Ramphosa het gesê iets moet aan die kragkrisis gedoen word. Hy het ook ’n noodtoestand aangekondig. “Die minister sal verantwoordelik wees vir aksies wat deur die nasionale energiekrisis-komitee gekoördineer word om load shedding te stop. “Die aanstelling sal seker maak daar is ’n minister wat verantwoordelik is om load shedding te beëindig en sal saam met sy mede-kabinetministers, departemente en ander entiteite saamwerk om dit te doen.” Ramaphosa het gesê die minister sal “net fokus op die krisis van load shedding, saam met die bestuur van Eskom en sy raad”.