DIE Kaapse rapper YoungstaCPT meen as Kiernan Forbes, oftewel AKA, in die Moederstad vermoor is, sou ons lankal geweet het wie die killer(s) is. AKA is Vrydagaand net ná 22:00 voor ’n restaurant in die besige Floridastraat in Durban doodgeskiet. YoungstaCPT het getwiet: “As daai k*k hier in Kaapstad gebeur het, sou ons daai n****rs binne ’n uur gekry het.” Baie twieps het die twiet van Youngsta CPT misverstaan. Hy het waarskynlik nie na die polisie in Kaapstad verwys wat die killer(s) vas sou trek nie. YoungstaCPT en AKA kom albei uit dieselfde stad. Hulle was goeie tjommies en het ook ’n song “Main Ou’s” saam gemaak. Youngsta CPT het ook getwiet dat hy besig is met ’n nuwe song en dat dié song skielik klink asof hy dit vir AKA gemaak het. “Hierdie volgende song wat uitkom, is bittersoet. Dit is asof ek dit vir hom gemaak het.” Dit is al etlike dae sedert die skietvoorval en niemand is nog in hegtenis geneem nie. Dit laat die publiek met geen antwoord oor die rapper se wrede skietdood nie. 