KRIEKET Suid-Afrika het die uitnodigingspan bekend gemaak wat vanaf Dinsdag in ’n meerdaagse opwarmingswedstryd teen die Wes-Indiese Eilande in Benoni speel. Die Proteas se die eerste toets teen die Windies begin op  28 Febraurie in Centurion. Dewald Brevis, die jong talentvolle kolwer wat verlede jaar opgang gemaak het vir die nasionale span by die o.19 World Cup, asook vir die Mumbai Indians in die Indiese Premierliga en die MI Cape Town in die pas voltooide SA20, is onder die groep van 13 spelers wat die span gehaal het. Die wedstryd word vanaf Dinsdag (21 Februarie) tot Donderdag op Willowmoore Park in Benoni beslis.