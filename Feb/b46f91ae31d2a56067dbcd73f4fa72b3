LIVERPOOL het net een van sy laaste 22 tuisligawedstryde teen Everton verloor (12 gewen,  nege draws) met die enigste nederlaag in Februarie 2021 -  ’n 0-2 defeat op Anfield nogal. Dit is ook ietwat ironies dat die Merseyside-derby meer gereeld 0-0 geëindig het as enige ander wedstryd in die geskiedenis van die Premierliga, met die reverse fixture tussen Everton en Liverpool hierdie seisoen wat vir ’n 12de keer sonder doele geëindig het. Dit is die agtste Premierliga-byeenkoms tussen Liverpool en Everton wat op ’n Maandagaand beslis word. Geen ander wedstryd word meer gereeld op dié dag gespeel nie. Everton is onoorwonne in drie van die games op Anfield, wat in Februarie 1998 en Januarie 2009 gelykop geëindig het, en dit opgevolg het met ’n 1-0 sege in September 1999.Liverpool se vertonings tot dusver is skandelik met vier nederlae tot dusver. Boonop kon Jurgen Klopp (manager) se troepe ook net net een doel in die proses aanteken. Die Reds het net een keer in die geskiedenis van die Premierliga - in 2017 - laas só ’n treurige run ervaar. Die span van Anfield kon ook nie in sy vorige drie wedstryde punte insamel nie. Hulle het in Januarie 2021 laas vier ligawedstryde beleef sonder dat ’n doel aangeteken is. Die ander wedstryd in daardie run was ’n tuisnederlaag van 0-1 teen Sean Dyche se voormaile Burnley-span. En soos die Engelse gesegde lui: “Lightning can strike twice” - veral as die verskillende moods van albei die blou én rooi helfte van Merseyside in ag geneem word.