DIE polisie se Anti-Gang Unit gaan voort met sy taak om vuurwapens van die strate af te kry. Volgens ’n woordvoerder van die polisie, kapt. Nowonga Sukwana, het die eenheid na Maandag omstreeks 18:00 na ’n huis in Woodlands in Mitchells Plain gegaan. “Daar is verneem ’n vuurwapen was in die huis en koeëls word verkoop. Die huis is deursoek en daar is op ’n polisie-uniform, ’n .45 mm-pistool, ’n .357 Magnum-rewolwer en ’n haelgeweer afgekom. Daarna is hulle na ’n huis in Lentegeur waar die lede op koeëls, toerusting om koeëls te maak en buskruit afgekom het.” ’n 49-jarige man sal in Mitchells Plain se landdroshof verskyn.