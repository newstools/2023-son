DIE inspirerende verhaal van die UWK-rugbyspan se Lubelo Scott lees soos ’n draaiboek van ’n movie, wat amper te goed klink om waar te wees. En as ons na die binnesenter van die UWK kyk, is dit moeilik om te dink oor die swaarkry wat hierdie nou selfversekerde jong man vroeg in sy lewe moes verduur. Sy ma, Nomonde, is tot vyf jaar tronkstraf gevonnis vir ’n dwelmverwante misdaad. Sy kon dit nie oorweeg om haar vyf maande oue seun in die sorg van ander te laat nie. Lubelo het saam met haar gegaan. Lubelo het die buitewêreld vir die eerste keer gesien toe sy ma ná vyf jaar agter tralies op parool vrygelaat is. Ná haar vrylating was Nomonde vasbeslote om haar seun ’n goeie lewe te gee. Sy het by die Universiteit van Wes-Kaapland ingeskryf om regte te studeer. Dit is amper asof dit vir Lubelo bestem was om ook te besluit om regte aan dieselfde instelling te studeer. Dit nadat hy sy skoolopleiding aan Bishops Diocesan College voltooi het. Dit was by dié bekende skool dat hy sy merk gemaak het en indrukwekkende drieë gedruk het. Die spoedvraat gee baie krediet aan sy nommer-een-ondersteuner. Nomonde is gereeld langs die kantlyn om haar seun passievol aan te juig. Lubelo is sedert 2018 ’n steunpilaar in die UWK-span en het die span gehelp om daardie selfde jaar promosie van die Varsity Shield-kompetisie na die Varsity Cup te kry. Sy voormalige afrigter, die ontslape Springbok-legende, Chester Williams, het die buitesenter beskryf met die sleuteleienskappe van visie, spoed en ingesteldheid. “Die sport van rugby het my die geleentheid gegee om my sportvermoë uit te druk,” sê Scott. Met die UWK, wat sy Varsity Shield-veldtog begin het met ’n oortuigende oorwinning oor FNB Rhodes in Ronde 1 (87-5), is die tekens beslis daar dat Lubelo Scott weer ’n groot rol in Udubs se sukses dié seisoen gaan speel.