RIYAAZ Nell, striker van Marumo Gallants, glo vas dat hulle dié seisoen relegasie sal vryspring. Die span van Limpopo, wat Tshakuma Tsha Madzivhandila se Premierliga-status (PSL) in 2021 oorgekoop het, is tans laaste op die punteleer met twee seges ná 20 wedstryde. Met 10 wedstryde oor, is hulle ook net twee punte agter die tweede laaste geplaaste Swallows FC, én vyf agter Maritzburg United in die 14de posisie. “Ek is positief dat ons kan survive, want die log is tight. Ons moet glo daar is hoop,” sê Nell, wat sy debuut in Oktober teen Mamelodi Sundowns gemaak het. “Gallants is ’n goeie klub. Die results gaan net nie in ons favour nie.” Nell, wat sy tande by amateur-klubs soos Juventus en die Old Mutual Academy geslyp het, het verder ontwikkel by die Maties se High Performance Centre. Hy het in 2017 ’n stint by die Turkse Superliga-reus, Galatasaray, gehad, voor sy skuif na Wits (juniors) en toe na Orlando Pirates (juniors). Hy het ook tyd spandeer by Stellenbosch FC. Dit was egter by Santos, onder die wakende oog van coach Roger Fortune, waar Nell begin mature het. Gallants het Santos in ’n Nedbank Cup gejol en hulle betower. Hulle het die 23-jarige Kapenaar se dienste opgeraap en was hul eerste signing die seisoen. Hy moet nog in sy debuut-seisoen ’n goal score. “Ek dink met gereelde speelkans kan ek my eerste goal kry. Dis challenging as jou span sukkel, maar ek glo ek kan albei dié doelwitte bereik. My ouers het my geleer om geloof te hê en nooit te vergeet om te bid nie.”