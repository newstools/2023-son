’N NUWE kampioen word vanjaar gekroon vir Spurs Ladies se Cup of Dreams-sokkertoernooi wat Vrydag tot Sondag op die William Herbert-sportveld in Wynberg plaasvind. Dít omdat die defending champ, UWC Ladies, onttrek het weens ander (liga) verpligtinge. Die toernooi bestaan meestal uit plaaslike gedugte spanne soos Dangerous Heroes, RV United, Cape Town Roses en Heideveld Female Football Academy. Laasgenoemde borrel met vertroue nadat hy Sporting Stars FC se Cup of Love gewen het. “Vanjaar is die prize ook gedouble vir die wenners en dit add ook tot die toernooi,” vertel die toernooi-direkteur, Winston Zeederberg. Borg “Dis natuurlik moontlik gemaak deur David Snyman van ons borg, Kia in Dieprivier, wat alles meer appealing maak,” voeg Winston by. Snyman het op sy beurt gesê: “Dis die vroue World Cup vanjaar en dit is ’n goeie tyd om deel van die toernooi uit te maak.” Daar is 16 spanne in vier groepe van vier verdeel. Die gasheer, Spurs, is in die spreekwoordelike “group of death” met RV United, Cape Town Roses en Rock-a­fellas wat saam in groep A geloot is. Groep C is ook ’n taai ene met Dangerous Heroes, Invincible Cravenby, Burnley en Hout Bay Ladies