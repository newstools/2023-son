ERIK ten Hag (manager) is aangestel om die gloriedae na Manchester United terug te bring. Nou, net nege maande ná sy aanstelling, is dié Nederlander een wedstryd weg om die Red Devils se trofee-droogte van ses jaar te beëindig. Dit volg ná United se sege van 2-0 teen Nottingham Forest in Woensdag se tweede been van die League Cup se semi-final op Old Trafford. United het verlede week in die eerste been op The City Ground met 3-0 gewen om sodoende met ’n doeletotaal van 5-0 deur te dring. United pak nou David Howe (manager) se Newcastle op 26 Februarie in die Final op Wembley. Motivering “Dit is natuurlik goed om die eindstryd te haal, maar dit gaan nie net daaroor nie, dit gaan daaroor om dit te wen,” het Ten Hag gesê. “Dít moet groot motivering aan ons gee en ons wil daardie beker terugbring.” United se supersub, An­thony Martial, het sy span op die wenpad geplaas in die 73ste minuut, met Fred wat die telling drie minute later verdubbel het. Marcus Rashford het nou wel nie gescore nie, maar hy het ’n hand gehad in albei die wenspan se goals. Ten Hag, wat van Ajax Amsterdam geskuif het, het United se fans ook nie te lank laat wag vir ’n eerste Cup Final nie, nadat hy in April laas jaar die leisels oorgeneem het om die klub se lot te verander. Sukses Die League Cup is die eerste en vroegste moontlike final wat hy kon bereik, en sukses in die spoggeleentheid later vandeesmaand, sal beslis die geloof verder aanwakker dat hy ’n span bou wat weer om die grootste pryse in klubsokker kan meeding. United het sedert 2017 nog nie ’n trofee gewen sedert José Mourinho in sy eerste seisoen die League Cup én Europa League-titels gewen het. Terwyl Ten Hag die Portugese afrigter kan navolg deur ook ’n trofee in sy debuut-veldtog met United te wen, is sy eindelike uitdaging om Premierliga- en Champions League-sukses te behaal. Ten Hag sal waarskynlik nie die seisoen dit kan bereik nie, maar sy span is wel op koers om vir die Champions League te kwalifiseer. Boonop is die Red Devils ook in die running vir die FA Cup en Europa League. “Ons het ’n goeie span, so ons moet hoë standaarde eis. Jy moet dit in elke wedstryd bring. Ons is Manchester United. As jy ’n United-speler is, moet jy aan die standaarde voldoen.”