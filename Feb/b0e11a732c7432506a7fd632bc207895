DIE skietery in Westbury in Johannesburg die afgelope paar weke laat die gemeenskap in vrees leef. Maandogoggend is ’n tiener ook geskiet. Die 18-jarige is hospitaal toe geneem. Owerhede en inwoners sê sedert Vrydagaand is 13 mense in ses voorvalle geskiet en twee het gesterf. Toe News24 Maandagoggend op die toneel kom, was die pad afgesper en ’n groot aantal speurders was op die toneel. Kol. Dimakatso Sello, polisiewoordvoerder, sê omstandighede rondom die voorvalle is nie bekend nie en die ondersoeke duur voort. “Die polisie volg inligting op en een verdagte is gearresteer.” Inwoners het aan News24 gesê hulle leef heeltyd in vrees en dat gangsters wat oor gebiede baklei mag dalk teen hulle draai. “Ons kinders kan nie meer buite speel nie. Hulle (kriminele) het geen berou nie, het geen vrees nie en gee nie om wie is hier nie.” Mense met inligting kan Crime Stop bel op 08600 10111. - News24