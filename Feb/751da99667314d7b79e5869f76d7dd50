DIE generator by Kareedouw-hospitaal in die Oos-Kaap is al weke lank stukkend. Dit beteken daar is geen backup krag tydens load shedding nie. Maar die Oos-Kaapse onderwysdepartement sê, dit is nie belangrik nie. Die hospitaal - ook bekend as die BJ Vorster-hospitaal - bedien duisende families in die KouKamma-munisipaliteit, en mense van areas in Tsitsikamma en Stormsrivier. Die gebied is uiters warm in die somer en inwoners vrees met load shedding wat uitgerek word en hoë temperature, kan dienste by die hospitaal geraak word. "Verpleegsters gebruik hulle selfone om die gange te verlig as daar load shedding is, omdat die kragopwekker nie werk nie," sê 'n besoeker wat onlangs daar was. 'n Woordvoerder van die departement van gesondheid, Yonela Dekeda, het bevestig die kragopwekker werk nie, maar het ontken dat verpleegsters flitse in die hospitaal gebruik. "Die departement het noodligte gekoop. Al ons mediese toerustings het backup batterye en word opgewen as die krag aan is." - News24