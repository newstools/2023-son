THE Address Club hou ’n fondsinsameling vir oorlewendes van die onlangse aardbewings in Turkye en Sirië. Mense in Turkye en Sirië het een van die grootste aardbewings in ’n lang tyd ervaar vroeër die maand en Dinsdag. Meer as 46 000 mense is dood in die aardbewings wat talle geboue laat ineenstort het. Wêreldwyd is in berigte en uitsendings na die verwoesting verwys. Dis toe dat Malcolm Johnson, vermaak-bestuurder van The Address Club in Athlone, ’n plan maak vir ’n funksie om fondse in samel vir die slagoffers se families in Turkye en Sirië. “Daagliks sien ons hoe die mense van Turkye en Sirië ly ná die aardbewing. “Dit affekteer ons, veral omdat ons so na aan die mense van Turkye leef deur die gewilde TV-reeks Elif. “Die mense van Turkye het baie na aan ons hart kom word deur dié reeks. Dis hoekom ons wil help met die reddingspogings deur die reddings by te staan met die nodige fondse.” Geskenk Die Pay It Forward-funksie is op 25 Februarie om 20:00 by die nagklub. ’n Minimum donasie van R50 word verwag in ruil vir puik vermaak van danse en musiek deur Luwayne Wonder, Dr Jules en AK. Die fondse sal daarna aan ’n organisasie geskenk word wat op die oomblik reddingswerk in Turkye doen.