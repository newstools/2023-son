MET twee nederlae agtereenvolgens — eers teen Manchester City in die FA Cup, gevolg deur ’n Premierliga-knou deur Everton — sal Arsenal se manager, Mikel Arteta, ’n onmiddellike response verwag om weer op die wenpad te kom. Maar sy volgende Premierliga-wedstryd, ’n Londen-derby teen ’n hardnekkige Brentford City-span in die Emirates Stadium, sal beslis nog ’n uitdaging bied vir die log leader. Maar, die Spanjaard is hoopvol dat hulle tuisvoordeel sal help om hulle weer op die wenpad te bring. “Ons journey gaan beslis moeilik en uitdagend wees, en daar gaan groot klippe in ons pad wees en ons móét dit net oorkom,” het Arteta verduidelik. Ingesteldheid “Nou moet ons net seker maak dat ons voorbereiding goed is, en met die regte emosionele ingesteldheid kom om Brentford te kan klop. “Dis ook die oomblikke wanneer ek liewer is vir my spelers en my personeel, en ons saamstaan as ’n eenheid,” het die Spanjaard bygevoeg. Arteta sal ook goed moet besin oor sy moontlike veranderinge met spelers soos Ben White en Gabriel Maternelli, wat die vorige paar wedstryde onderpresteer het en kan baat by ruskans. Onsekerheid heers ook nog oor die beskikbaarheid van Emile Smith Rowe (bobeen) en die winger Reiss Nelson, wat terug op die oefenveld is, maar nog fiks verklaar moet word. Naweek se EPL fixtures Saterdag Sondag Maandag