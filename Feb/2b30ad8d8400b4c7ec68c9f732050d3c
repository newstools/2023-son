TERWYL die SWD-Arende in die Wolfson Stadium in Gqeberha in aksie sal wees, speel die Boland-Kavaliers hul eerste wedstryd in die Mzansi Challenge, tuis. Die Bolanders kom môre op Boland Park in Wellington teen die Valke met ’n span wat heelwat verskil van die een wat hul laaste wedstryd in Junie 2022 gespeel het. Franzel September, coach van die Kavaliers, sê: “Ons is reg. Ek gaan die bench baie aan die rol hou, omdat ek soveel van hulle blootstelling wil gee. “Daar is baie talentvolle spelers in my groep.” Anton Moolman, coach van die Arende, is optimisties oor sy span se kanse teen die Oostelike Provinsie. Moolman sê: “Hier kom ’n lang seisoen en die spelers is nie net gereed nie, maar ook honger om te speel.” Die SWD-Arende se span is: Sergio Staalmeester, Rosco Syster, Austin Prins, Edwin Sass, Mpho Ntsane, Adriaan van der Bank, Deon Carstens, Hilroy Baadjies, Janneman Stander, Chuma Biyani, Ian Alexander, Ruben Cronjé, Denver Prins, Keano Hendricks, Siya Nzuzo. PLAASVERVANGERS: Stephan Leonard, Heinrich Roelofse, Tiaan Jonker, Luvuyo Ndevu, Sachin Toring, JP Duvenhage, Marlo Weich. Die Boland-Kavaliers se span is: Connor Mahoney, Burton Booysen, Lunathi Nxele, Jurick Lewis, Cleve Malgas, Feghon-Leigh Snyders, Ryno Marais, Keenan Opperman, Thurlow Marsh, Sauliegh Arendse, Marlyn Williams, Ameer Hendricks, Andrew Beerwinkel, Kelvin Fikster, Wayrin Losper. PLAASVERVANGERS: Emile Booysen, Nicholas Duhwa, Gerrit Bester, Emile Booysen, Peter-John Smit, Taine-Randall Booysen, Bentley Geldenhuys, Darian Hock.