SELFS sonder Hanover Park FC se groot wage bill, sou die druk steeds op Andrew Pequeno gewees het in sy debuut-seisoen in die Tweede Liga. Dis omdat die quality van spelers en teams so hoog is. Saterdag (15:00) op die Downberg-sportveld in Hanover Park, kan daar nog quality op show wees, wanneer die log leaders in Stream B, Young Bafana (18 punte) en die tweede geplaaste Hanover Park FC (17), swaarde kruis in ’n top of the table clash. Die spanne is bewus daarvan dat hulle nie kan punte drop nie, veral nie met die derde geplaaste FN Rangers (17) wat een wedstryd minder gespeel het. Wees verseker dat Rangers se coach, Arreshaat Daniels, sal hoop vir ’n draw in dié stryd. Daniels sal ook verwag dat hulle die relegasie-bedreigde Royal Blues môre in die Rustdene Stadium, sal afslag. Moet-wen Met Pequeno wat volhou dat alles op koers is vir die Brasse vannie Park om hul Stream te wen, word Saterdag se stryd teen Bafana ’n “moet-wen”-affêre. “Home games is crucial in die ABC, veral in ’n verkorte seisoen,” verduidelik Pequeno. “Elke span het sewe wedstryde oor, so elkeen sal van nou af vir sy eie saak beveg. “Dit gaan ’n moeilike wedstryd wees, aangesien Young Bafana ’n goeie span is met ’n uitstekende coach in Ashraf (Calvert). “So, ons respekteer hulle en ons weet watter uitdaging ons in die gesig staar. “Ons voorbereiding het goed verloop, en ek ondersteun my spelers om ons wedstrydplan op die dag uit te voer. Ons verwag dat die ander spanne in ons range op die log, maksimum punte sal kry, so ons moet kyk na wat ons kan beheer,” het Pequeno gesê.