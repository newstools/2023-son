VROUESPORT in Suid-Afrika staan voor sy grootste oomblik sedert die aanbreek van demokrasie met die deelname van die nasionale spanne aan vier World Cup-toernooie vanjaar. Die groot oomblik het vir die Proteas se T20-krieketspan aangebreek wat reeds Vrydag op Nuweland in die openingswedstryd van die 2023 World Cup teen Sri Lanka te staan kom. Die SA vrouehokkiespan sal ook Vrydag in Pretoria by die Indoor World Cup in aksie wees. Daar wag ook later World Cup-deelname vir die nasionale sokkerspan, Banyana Ban­yana, asook vir die SA netbal-span. Terwyl Suné Luus (kaptein) en haar spelers hul gereedheid vir die openingswedstryd van die skouspel teen Sri Lanka, verklaar het, is daar geen twyfel dat die butterflies omtrent sal pla wanneer die volkslied kort voor 18:00 gesing sal word nie. Die druk op Luus en haar span is groot om die World Cup te wen nadat hulle in drie vorige toernooi in die halfeindstryd uitgeval het. Boonop is daar ook die bykomende druk oor Banyana wat sukses by die 2022 African Nations Cup behaal het. Dit is ook ’n reuse-oomblik vir die span se coach, Hilton Moreeng, wat vir die afgelope 10 jaar reeds in beheer is. Hy het vir ’n dekade lank die span se oorgang van amateurs tot volwaardige beroepspelers oorsien. En wat ’n beter manier om sy verbintenis tot die span te kan vier as om die World Cup op Nuweland te wen. So moeilik soos dit mag klink, is dit binne die bereik van die Suid-Afrikaners om dié gesogte titel te verower. Die Proteas het Woensdag hul voorbereiding afgesluit met ’n sege van ses paaltjies oor Pakistan. Dít, nadat hulle vroeër teen Engeland vasgeval het. Die tuisspan se selfvertroue is verder ook aansienlik geboost met die sukses in die eindstryd van die Drie Nasies-reeks in Oos-Londen toe hulle met Indië afgereken het. Die Kapenaar en kanon-kolwer, Laura Wolvaardt, is ook optimisties oor haar span se kanse nadat sy 65 van 42 balle geslaan het. Wolvaardt verduidelik: “Ek dink ons het goeie voorbereiding gehad. Om Indië in die eindstryd om die Drie Nasies-titel te kon klop, is ’n reuse-boost vir ons. “So, ek dink dit was perfekte voorbereiding en nou is ons net lus om Vrydag te gaan en die wedstryd te wen. Die boulers het ’n goeie workout gehad en ons as kolwer het ook goeie scores op die telbord geplaas.”