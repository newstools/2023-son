DIE familie van ’n vierjarige kind van Benoni in Gauteng wat verlede jaar by ‘n parkie ontvoer, verkrag  en vermoor is, sê hulle sal die moordenaar vergewe. Bokgabo Poo se verminkte liggaam is verlede jaar in Oktober gevind. Ntokozo Zikhali is aangekla weens verkragting, regsverydeling, die skend van ’n lyk en moord. Maar die familie soek maande ná die moord  steeds na dele van haar liggaam. Toe haar liggaam ontdek is, was dele van hulle liggaam weg en die familie glo dit was deel van ’n rituele moord. ’n Woordvoerder van die familie, vader Themba Seya van die Anglikaanse Kerk, sê hulle sal hom op een voorwaarde vergewe. “Ons moet eers die waarheid hoor. As die waarheid uitkom, kan ons vergewe. Jy kan nie vergewe sonder die waarheid nie. Om te herstel, moet die waarheid eers uitkom,” het Seya gesê. Die direkteur van openbare vervolgings moet nog besluit of die saak na die streekhof of hooggeregshof moet gaan. - EWN