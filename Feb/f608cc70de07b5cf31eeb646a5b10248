DIT is die maand van liefde! “Be My Valentine.” Dit is die statement wat baie dié tyd van die jaar maak – en nou is dit ook die titel van die sanger en skrywer Keanu Harker se heel eerste Valentines-song. “Ek wou nog altyd ’n song spesifiek vir Valentynsdag skryf en uitgee, maar was nie seker waarvoor ek gewag het nie,” sê Harker. Intussen was dit ’n goeie vriend, Ruben Rynhardt, wat hom aangemoedig het om die mikrofoon op te tel. “Die song fokus op die konsep van ’n ou wat van ’n meisie hou en haar aandag probeer trek. Hy vra haar om sy Valentyn te wees en verseker haar sy is die een wat hy kies en wil hê, in die hoop dat sy sal verstaan dat dit verder as net dié een dag gaan.” Saam op die track is King Smasher wat sorg vir die sounds.