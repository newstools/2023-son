’N 51-jarige man van Gqeberha wat uit op bail was vir besit van kinderpornografie, is weer gearresteer. Die man van Lorraine se naam word weerhou om sy kinders se identiteite te beskerm. Hy word deur drie klagte in die gesig gestaar - die skep, verspreiding en besit van kinderpornografie wat ’n skedule vyf-oortreding is. Die verdagte het na bewering sy tweelingdogters naak in die bad afgeneem toe hulle agt jaar oud was en die foto’s online versprei. Tydens die ondersoek in 2016 het die polisie ook naakfoto’s van babas op sy rekenaar gekry. ’n Bron het aan AlgoaFM gesê die man is vervreemd van die vrou en kinders. Hy was uit op bail van R10 000 en moet nog gevonnis word. Die saak duur voort. Hy het Maandag weer in die landdroshof verskyn omdat hy sy bail-voorwaardes verbreek het. - AlgoaFM