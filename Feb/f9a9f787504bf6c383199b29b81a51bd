DIE polisie in Durban ondersoek twee moordsake nadat die veelbekroonde rapper AKA Vrydagaand doodgeskiet is buite ’n restaurant in die besige Florida-straat. Volgens die polisie is daar vanuit twee voertuie op Kiernan Forbes (35) en sy lyfwag losgebrand toe hulle uit die Wish-restaurant stap. Albei is noodlottig in dié skietvoorval gewond. Daar is na bewering ses skote op AKA afgevuur. Die polisie in eThekwini, Kwa-Zulu Natal, ondersoek die rapper en sy lyfwag se dood. Die “Run Jozi”-rapper se ouers het ook vroeg Saterdagoggend die verskriklike nuus oor hul seun bevestig. In 'n verklaring deur Tony en Lynn Forbes skryf hulle dat hulle gebroke is oor hul seun se ontydige dood. "Vir ons was Kiernan 'n geliefde seun, broer, kleinkind, neef vriend en mees belangrik 'n pa vir sy dogter Kairo. "Ons seun was geliefd en hy liefde teruggegee." Dié pa van een was veronderstel om by ’n club in die gewilde straat in Durban op te tree as deel van sy verjaardagvieringe. Die organiseerder van die event het kort  ná die skietvoorval aangekondig dat die event gekanselleer is. Supa Mega was heeldag Vrydag so opgewonde oor sy performance. Hy het ’n reeks stories op sy Instagram gelaai waar hy hom gereed maak vir dié groot aand waar hy gaan optree. Hy was heel gelukkig toe hy by ’n barber in Durban besoek het om te sorg sy fade is in vir sy verjaaardag-vertoning. Hy het selfs gewys hy is in de gym om seker te maak hy kom met die regte energy na die stage. Enkele minute voordat hy geskiet is, het hy ook gewys hy sit en een by die Wish-restaurant. AKA is ook die kans gegun om sy nuutste album klaar te maak voordat hy doodgeskiet is. Hy het sy fans vroeër in die dag herinner dat sy album Mass Country gereed is om vooraf bestel te word. Die album is veronderstel om op 27 Februarie amptelik uitgereik te word.