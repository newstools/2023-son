DIS amper weer tyd vir die nuwe reeks van die gewilde Netflix-drama Bridgerton. Die nuwe reeks heet Queen Char­lotte: A Bridgerton Story en vertel die verhaal van die koningin se opkoms en haar liefdeslewe. Die première is op 4 Mei op Netflix. Behalwe die onthulling van die datum het die stroomdiens ’n teaser vir die lang verwagte reeks uitgereik en stunning foto’s van dié nuwe reeks gewys. Queen Charlotte gaan ’n paar bekende en nuwe gesigte bevat. Perspektief Die teaser bied ’n vars perspektief op wat kykers kan verwag van die nuwe toevoeging tot die Bridgerton-wêreld, insluitend nuwe karakters en ’n kykie na al die drama wat in die ses episodes van die beperkte reeks gaan afspeel. Gaan loer na die teaser op ons website en dan sal jy sien hoekom ons só opgewonde is oor dié nuwe reeks van Bridgerton.