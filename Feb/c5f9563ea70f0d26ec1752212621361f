TAZNE van Wyk se moordenaar is nege lewenslange vonnisse gegee vir die ontvoering, verkragting en moord van dié agtjarige. Regter Alan Maher het tydens sy uitspraak in die Wes-Kaapse hooggeregshof gesê die 57-jarige is duidelik verby die punt van enige hoop van rehabilitasie met ‘n donker hart. “Wat die beskuldigde display het, is extreme, disturbing en moeilik om te glo. “Die beskuldigde het hom in die middel van die misdaadstoneel geplaas toe hy 11 dae na Tazne se verdwyning op 19 Februarie 2020 aan die polisie gaan wys het waar haar liggaam langs die N1-snelweg is.” Volgens Maher is dié aksies van die beskuldigde ’n bewys dat hy die enigste die enigste een is wat Tazne vermoor het. “Dit is ook danksy die klein vegter wat die beskuldigde se vel onder haar naels gehad het, wat tot die skuldigbevinding gelei het.” Tazne is in Februarie 2020 ontvoer, verkrag en vermoor. Tydens die moordverhoor is verkragtings en aanrandings onthul binne die veroordeelde man se familie en vriendekring. Om sy slagoffers se privaatheid se beskerm word die misdadiger nie geïdentifiseer nie. Vir die ander verkragting- en aanrandingslagoffers kom die geregtigheid na meer as twee dekades. Die beskuldigde, wat op parool was toe hy die daad gepleeg het, en ’n kriminele geskiedenis van geweld het, is skuldig bevind op 22 aanklagte teen hom. Die aanklagte sluit in verkragting en dat hy sy eie volwasse dogter swanger gemaak het. Hy het tydens die verhoor beweer sy dogter het hom gedwing om seks met haar te hê. Maher sê soos met die beskuldigde se vorige slagoffers, het hy dieselfde modus operandi gebruik tot en met hy sy kloue op Van Wyk gekry het. “Die beskuldigde het sy slagoffers in vrees en stilte gemanipuleer en die dade laat ’n donkerwolk oor die lewens van sy slagoffers en hul families. “Die onherstelbare psigiologiese skade wat hy aan tientalle lewens aangerig het, dui daarop aan dat hy nie in die samelewing hoort nie.”