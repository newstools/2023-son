DIE debat oor pres. Cyril Ramaphosa se staatsrede (SONA) het Dinsdag oor 9 uur gestrek, met die land se energiekrisis wat die eerste drie uur die hoofonderwerp was. ANC hoofsweep, Pemmy Majodina, het die debat begin en voorspel dat die opposisie baie te sê gaan hê oor die elektrisiteits-ramptoestand. Majodina voeg by dat die punt nie gemis moet word nie. "Die regering reageer op Suid-Afrikaners se noodkreet om load shedding te eindig." Ramaphosa se presidensie is deur die DA-leier, John Steenhuisen, as "vyf rampspoedige jare" beskryf. "Pleks van deregulating en privaat-sektor elektrisiteitsopwekking moontlik maak, sentraliseer hy nog mag in sy super presidensie. Pleks van die onbevoegde ministers van energie en openbare ondernemings, wat hervorming block, te verwyder, skep hy nog 'n ministerie in die kabinet." Ministers Mondli Gungubele, Gwede Mantashe en Ebrahim Patel het maatreëls gelys wat in plek gesit is vir die energiekrisis. Die Wes-Kaapse premier Alan Winde het egter uitgewys, sedert Ramaphosa sy energieplan in Julie 2022 bekendgemaak het, is nie 'n enkele nuwe megawatt tot die kragnetwerk gevoeg nie. 