BEAMPTES van die Stad Kaapstad se direktoraat van veligheid en sekuriteit, het met verskeie ander agentskappe ’n werkswinkel oor anti-ontvoering en afdreiging aangebied. Afgevaardigdes van die Federal Bureau of Investigation (FBI) en die Verenigde Koninkryk was ook teenwoordig. Die werkswinkel is deur die stad aangebied en het daarop gefokus om afgevaardigdes  in staat te stel om ondersoeke te kan doen wat in lyn is met die Verenigde Nasies se handleiding oor anti-ontvoering en afdreiging. JP Smith, mayco-lid van veiligheid en sekuriteit van Kaapstad, sê die misdade raak meer en meer in Suid-Afrika. “Ons moet dit aanspreek en beamptes oplei om op te tree en dit te ondersoek. “Soos kriminele op hoogte bly van sake moet ons law enforcement ook nie agter bly nie.” Smith sê die kennis wat opgedoen word en die verhoudings wat opgebou word is van onskatbare waarde om teen die sindikate te veg wat vir die misdade verantwoordelik is. “Deur saam te werk kan ons ons vermoë versterk en dis moontlik om sulke misdade te keer. “Ek wil dit net herhaal die polisie se taakspan fokus op die misdade. “Ons ondersteun die sake en speel ’n aktiewe rol waar ons kans. “Meer moet gedoen word en deur saam te werk, kan ons gemeenskappe veilig hou en die afdreigingsindikate stop.” Die stad sê mense kan misdade naamloos rapporteer op 0800 110077. Die stad sal ’n beloning uitbetaal sodra alle administratiewe prosesse afgehandel is. Die stelsel is nie vir mense onder 18 of werkers van die Stad Kaapstad nie.