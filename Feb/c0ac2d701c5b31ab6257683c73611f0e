CITY Kings is ‘The new Kids on the Block’ en daar is geen beter plek vir Craig Rosslee se spelers as die Bayhill Premier Cup om ’n duidelike boodskap aan die res van die top-klubs in Kaapse sokker uit te stuur nie. City Kings sal die naweek alles insit om die eerste keer te qualify om aan die prestigeryke Bayhill-toernooi in Belhar deel te neem. Rosslee se span is een van 28 spanne wat op William Herbert in Wynberg sake gaan uitspook. Dit om die laaste 14 kwalifiseringsplekke vir dié gewilde o .19-toernooi, wat van 5 tot 10 April op Erica Park plaasvind. Die span word deur Andries Bezuidenhout ge-coach en Rosslee het net goeie dinge gehad om van dié afrigter te sê. “Ons is nog ’n nuwe klub en ons Bayhill-groep is maar sedert Desember saam. “Die main objective nou is om suksesvol deur die Round Robin phase te kom. Wat daarna gebeur, sal ’n bonus wees,” het Rosslee gesê. Hy het bygevoeg dat die Bayhill nou net die ding is wat sy klub nodig het om naam in plaaslike sokker te maak. “Dit is ’n uitstekende tournament en dit gaan vir ons ’n goeie kans wees om te measure waar ons tans is. Kanse “Daar is nie genoeg sulke toernooie in die land nie. Daarom moet ons van ons kanse gebruik maak. Vir die spelers is dit ook baie belangrik, want dit is die soort toernooi waar jy raakgesien word. “By ons klub is development baie belangrik. Ons wil nie net spelers vir onsself produce nie, maar ons wil sien dat hulle verder vorder.” Volgens Rosslee het Bezuidenhout en sy spelers tot dusver verras met die positiewe spel en results wat hulle in die playoffs behaal het. Hulle sal Saterdag en Sondag egter hul storie moet ken wanneer hulle in groep B teen JL Zwane, Bayview en Eyethu sake om die top-twee posisies uitspook. Bezuidenhout het gesê City Kings is nog ’n onbekende faktor, maar sy spelers het nou ’n kans om naam vir hulself te maak.