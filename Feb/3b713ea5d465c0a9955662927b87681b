DIE Wes-Kaapse polisie het 'n soektog geloods na 'n vermiste Duitse toeris. Nick Frischke (22) is sedert 14 Februarie vermis, nadat hy op 6 Februarie in Suid-Afrika aangekom het. Volgens AO Joseph Swartbooi, 'n polisiewoordvoerder, was Frischke 'n inwoner by 'n plaaslike Air Bed and Breakfast in Pinelands. â€œOmstreeks 10:00 op Dinsdag 14 Februarie het hy die perseel te voet verlaat en nooit teruggekeer nie. "Ten tye van sy verdwyning het hy 'n blou denimbroek met wit tekkies en 'n beige t-hemp aangehad, met 'n rugsak by hom." Swartbooit voeg by dat Frischke by 'n winkel in die V&A Waterfront gesien is. "Dit is noodsaaklik om daarop te let dat Nick nie baie goed Engels praat nie." Enige persoon met inligting kan die ondersoekbeampte ao Daluxolo Mhlauli by 076 609 0764 kontak.