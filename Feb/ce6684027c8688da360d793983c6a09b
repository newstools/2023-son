GAUTENG se cops soek na vyf mans ná 'n waaghalsige cash-in-transit-rooftog op die M2 naby Germiston Donderdag. Die heist het op die M2-Oos tussen die Germiston se laer brug en die kruising in Heriotdale gebeur toe die geld vervoer is van Ormonde na 'n basis in Germiston. Vier sekuriteitswagte is beseer - twee is gewond en twee is beseer toe die voertuig omgeval het. 'n Woordvoerder van die polisie, brig. Athlenda Mathe, sê die voertuig wat die kontant vervoer het, is deur nog 'n sekuriteitsvoertuig vergesel met twee gewapende wagte in. "Toe hulle verby die Cleveland-afrit ry, is die bakkie deur 'n Mercedes-Benz gestamp en hy het omgeval. Die bestuurder en die crew is uitgehaal en ontwapen." Mathe het gesê die bakkie wat saam is as escort is deur 'n Toyota Fortuner in 'n keermuur vasgestamp. "Die rowers het bokse geld met plofstof oopgeskiet en hulle het ook met ‘n CZ-pistool, 'n 9 mm Glock en R5-geweer weggekom. "Die wagte in die bakkie het kopbeseerings opgedoen toe die voertuig omgeval het en die escort-voertuig se wagte is in hul bene gewond." Mathe sê die verdagtes het met die Mercedes en Ford Ranger weggekom. - News24