DIE vinnige optrede deur lede van die Maitland Flying Squad het daartoe gelei dat 'n 21-jarige man met kreef betrap is. Hy het nie 'n permit daarvoor gehad nie. 'n Woordvoerder van die polisie, Ndakhe Gwala, sê die cops het inligting ontvang van kreefsterte by 'n adres in Belhar, Kaapstad. "Hulle het die perseel deursoek en op 3 864 kreefsterte met 'n waarde van R1.7 miljoen afgekom. Hy sal Maandag in Bellville se landdroshof verskyn." Gwala sê in 'n ander voorval het lede van Operation Restore Donderdagaand mense in Browns Farm gestop en deursoek. "Iemand het skielik op die cops begin skiet en die polisie het teruggeskiet. Hulle het na die informal settlement gehardloop en een van die verdagtes het 'n vuurwapen laat val en die polisie het dit opgetel." Gwala sê 'n saak van poging tot moord word ondersoek.