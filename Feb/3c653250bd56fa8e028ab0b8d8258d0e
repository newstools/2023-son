BANYANA Banyana se sukses staan as ’n reusemotivering vir die Proteavroue se veldtog in die T20 World Cup wat Vrydag op Nuweland begin. Desiree Ellis, coach van die nasionale vrouesokkerspan wat verlede jaar die African Nations Cup gewen het en nou op pad na die World Cup finals in Australië is, was die gasspreker. Dit was by die span se amptelike afskeid in Stellenbosch vroeër dié week. “Ons het ook groot uitdaging gehad. “Sommige spelers het geglo hulle moes in die span wees. “Ons het toe ’n besluit geneem om op een wedstryd op ’n slag te konsentreer,” het Ellis gesê. Suid-Afrika kom teen Sri Lanka in hulle eerste groep 1-wedstryd van die skouspel te staan. Die wêreld se toptien-spanne neem hieraan deel. Dit is ’n baie moeilike groep waarin Suid-Afrika meeding saam met Australië, wat in die One Day sowel as die T20 die wêreldkam­pioen is. Behalwe die Aussies is daar ook Nieu-Seeland, Bangladesj en Sri Lanka om mee rekening te hou. Australië het verlede jaar vir Engeland in die One Day World Cup-eindstryd geklop terwyl hulle ook vir Indië in 2020 in die eindstryd om die T20-kroon laat les opsê het. Suné Luus, kaptein van die Proteas, is egter optimisties oor haar span se kanse om met die gunsteling, Australië, af te reken. Formule Die Suid-Afrikaners het nog nooit daarin geslaag om die Aussies in ’n T20-wedstryd te klop nie. Maar die Suid-Afrikaners het in die 2020-halfeindstryd om by die World Cup baie naby daaraaN gekom om hulle te klop. Die Proteas het TOE met vyf paaltjies volgens die Duckworth Lewis-formule vasgeval. Van Niekerk sê: “Ons hoop om die plaaslike toestande tot ons voordeel aan te wend. Ek is baie opgewonde om die span te kan aanvoer. “Noudat al die media hype en onderhoude verby is, kan ons op die taak op hande konsentreer. “Hopelik kan ons nes Banyana ook geskiedenis maak en die trofee hier op eie bodem wen.” Die Suid-Afrikaners het tot dusver twee opwarmingswedstryde gespeel en het Maandag met 17 lopies teen Engeland vasgeval. Dit volg nadat hulle Indië in die naweek met vyf paaltjies geklop het.