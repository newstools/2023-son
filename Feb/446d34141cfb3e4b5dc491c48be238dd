UIT voeling met die realiteit in gemeenskappe. Dis hoe opposisiepartye die premier van die Wes-Kaap, Alan Winde, tydens die debat op sy provinsiale rede (SOPA) beskryf het. Aishah Cassiem van die EFF sê Winde het nie 'n ware rekenskap gegee van wat in die Wes-Kaap gebeur nie. "Daar was baie grandstanding en blame. "Die publiek moes na die gewone mentaliteit van die DA-regering luister. Soos hulle avoid om verantwoordbaar gehou te word vir hul mislukking om die provinsie te regeer." Cassiem voeg by: "Dit is hartseer om te weet dat vir byna 15 jaar fail hulle steeds om ordenlik van die mees kritieke uitdagings van die armes te address." Die ANC se Rachel Windvogel sê Winde se speech het die waarheid ontduik. "Dit was uninspiring en uit voeling met die realiteit." Shaun August van die Good-party wou weet waarvan is die premier trots. "Inwoners van die Wes-Kaap word gevange gehou deur drugs, misdaad, geweld en moorde. "Hoe die Wes-Kaapse regering die armes behandel, is skokkend. Die hantering van die homeless-krisis is disgusting." Pat Lekker van die ANC sê die party en die mense van die provinsie sal fools wees om die SOPA van "weak" Winde ernstig te vat. "Die weak premier staan die afgelope vier jaar aan hoof van popcorn-programme. Dit is tyd dat hy ophou pop en terugkeer na die grond. "Sodra daar 'n idee is, pop daar 'n program tydelik op."