DIE Suid-Afrikaanse musiekwêreld sal nooit weer dieselfde wees nie. Een van Suid-Afrika se mees ikoniese disco bands, The Rock­ets, het ná meer as vyf dekades die musiektuig neergelê. Sondag se The Rockets Final Journey Farewell Show, in die Hanover Street-nagklub in GrandWest, was ook ’n tribute aan hulle leier. Die Rocket-Man, Jerry Watt, is Donderdag oorlede. Hy het in 1971 aangesluit, by die groep, wat in 1967 gestig is uit Walter Brown se groep, The Bismarks.