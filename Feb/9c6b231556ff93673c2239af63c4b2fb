’N AGTSTE persoon het gesterf na ’n gru-aanval op Sondag 29 Januarie in ’n huis in KwaZakele in die Oos-Kaap terwyl ’n verjaardagpaartie aan die gang was. Thando Fibhi (55) is Saterdag in die hospitaal oorlede. Drie mense is in die aanval beseer en twee mense is ontslaan. ’n Polisiewoordvoerder, kol. Priscilla Naidu, sê die ondersoek is steeds na die verdagtes aan die gang. “Die polisie is bewus van voice notes en ’n video clip wat rondgestuur word oor die moorde. “Dit is fake news en mense word gevra om dit nie te glo nie. Een van die voice notes is reeds verlede jaar al gemaak,” sê Naidu. Die polisie vra dat mense nie die voice notes en clips aanstuur nie. Mense met inligting kan die provinsiale georganiseerde misdaad-ondersoekspan kontak. Speur.kol. Willie Mayi kan op 082 697 5914 gebel word en inligting sal vertroulik hanteer word.