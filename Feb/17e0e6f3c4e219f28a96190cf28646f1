MZANSI skrik Saterdagoggend wakker met nóg slegte nuus – die bekroonde rapper Kiernan Forbes, oftewel AKA, is Vrydagaand in ‘n klub in Florida-straat Durban doodgeskiet. Volgens Twitter-joernaliste is daar vyf skote op die “Fela in Versace”-rapper afgevuur tydens ‘n drive-by shooting. Nóg ‘n persoon, vermoedelik die rapper se vriend, is in die skietery gewond. Vrydagaand laat het #Not AKA en #RIPAKA op Twitter getrend met videos waar die liggaam van AKA vermoedelik afgebaken is met polisie-tape. Enkele minute nadat sy dood deur sy bestuurder en die polisie in Durban bevestig is, het Wikipedia sy inligting gewysig deur 10 Februarie aan te bring as die dag van sy afsterwe. AKA was veronderstel om by ‘n club in die gewilde straat in Durban op te tree as deel van sy verjaardagvieringe. Forbes, gebore en getoë in Kaapstad en het naam gemaak ná die vrystelling van sy single "Victory Lap" wat uitgereik is vanaf sy debuutateljee-album, Altar Ego (2011). En sedertdien het die rapper vir ons hit op hit gelewer soos “Jika”, “Baddest” en “All Eyes on Me”. AKA laat agter sy dogtertjie, Kairo Owethu Forbes, sy liefdevolle ma, Lynn Forbes, se pa, Tony Forbes. Sy verloofde Nelli Tembe het in April 2021 gesterf nadat sy vanaf ‘n Kaapse Hotel tot haar dood geval het. Tot onlangs het AKA nog die rapper Nadia Nakai ge-date. Dit is onseker of sy saam met hom by die club in Durban was waar hy sou optree. Rus sag, Supa Mega, ons sal nooit jou en jou hits vergeet nie. *Hierdie is 'n ontwikkelende storie en sal intussen aangepas word. 