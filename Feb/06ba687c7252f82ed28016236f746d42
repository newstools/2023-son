DIE naweek gaan jazz-liefhebbers weer lekker baljaar by die fees Jazz on the Rocks in Tietiesbaai aan die Weskus. Dié fees het ’n gevestigde deel geword van die psige van musiekliefhebbers oor die land heen — en selfs die wêreld. Mense kom van oor die land en wêreld heen om hierdie vier dae lange viering van alles wat musikaal is, by te woon. Die magic gebeur op die verhoog wat tussen twee rotse in die see geleë is – ’n ingenieursprestasie wat ’n toekenning vir sy strukturele ingenieursintegriteit gewen het. Vanjaar se geleentheid – die 13de fees – is des te meer soet as gevolg van die teenwoordigheid van ons eie internasionale uitvoerproduk en Son of the Soil, Jonathan Butler, wat feesgangers sal terugneem na hulle tienerjare. Maar organiseerders, wat volgens die etos van voetsoolvlakontwikkeling aanmoedig, bied ook ’n verhoog vir opkomende kunstenaars. Die Jazz on the Rocks-bloudruk is in Clanwilliam, Mosselbaai en Worcester gedupliseer, wat ’n beduidende aanvulling vir die landelike toerisme- en kultuurbedrywe van die gasheerstreke moontlik maak. Die pad na Jazz on The Rocks is ’n lang en moeilike een — alles gekoester uit ’n hopelose situasie. Die radiopersoonlikheid Clarence Ford het hom in 2009 op die bodem bevind en is deur finansiële ondergang in die gesig gestaar toe sy vorige onderneming, Manenberg’s, gelikwideer is. Voorheen was Manenberg’s die plek om gesien te word. Mense soos Denzel Washington, David Bowie, Collin Farrell, Georgie Fame, The Stylistics, Kool and the Gang, Miriam Makeba en Hugh Masekela was daar. “Ons missie is sosiale impak,” sê Clarence. “As sosiale entrepreneurs is ons selfs meer vasbeslote op wins gefokus. Die volhoubaarheid van die organisasie is noodsaaklik as ons poog om die aspirasies van gasheergemeenskappe positief te beïnvloed. “Ons bona fides is duidelik ná byna 29 jaar in die musiekbedryf. “Ons verdien ondersteuning in ons poging om mense se lewe tasbaar te beïnvloed. “Hardnekkige kwessies wat in ons apartheidsverlede behoort te bly, bly ’n hindernis. Sulke kwessies pak ons by die horings. “Jazz on the Rocks weerspieël ’n gemeenskap wat teëspoed ken en bewys het dat dit veerkragtig is. ’n Gemeenskap wat stadig maar seker wakker word vir die verantwoordelikheid wat dit aan homself en die breë gemeenskap moet toon. ’n Gemeenskap wat almal verwelkom omdat die diversiteit van ons gene dit bepaal. “Daar is iets daar vir almal. Dit is ’n viering van ons gemeenskaplike menswees. Dit is ’n aktivisme vir inklusiwiteit op ons eie voorwaardes.” Van die talle takentvolle kuns­tenaars wat op vanjaar se Jazz on the Rocks-fees gaan optree, is Don Vino Prins, Vuvu Kumalo, Alistair Izobell, Theo Watt, Andrew Young, Jarrad Ricketts, Emo Adams, Claire Phillips, Uncle Cal en nog vele meer.