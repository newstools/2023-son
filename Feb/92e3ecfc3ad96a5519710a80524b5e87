DIE groot bokstoernooi, wat volgende maand by die Universiteit Stellenbosch sou plaasvind, is finaal van die baan. Die organiseerder, Ros­coe Pekeur, kon kwalik sy teleurstelling verberg toe Son hom oor inligting vir die toernooi genader het. “Die tournament is amptelik af. JR (Esterhuizen) het my daarvan in kennis gestel. “Ek is per WhatsApp laat weet die vloer gaan oorgedoen word en toe weer hulle gaan nie baat vind by die toernooi nie. “Die event was vir die Maties en dit kon nog ’n lekker jaarlikse toernooi geword het, maar eintlik kon ek nie ’n reguit antwoord by die universiteit kry nie,” sê Pekeur. Die entrepreneur sê egter hy gaan nie dat dié teleurstelling hom van stryk bring nie. Hy sê ’n dominee op Worcester het hom genader vir ’n toernooi tussen twee kerke. “Ek het vandag ’n afspraak met hom en dan gaan ek sommer ook ’n paar van my boksers op die program sit.” Leon Vermaak van Vredenburg sê: “Heng, dis ’n baie goeie voorstel. Ek sou nou glad nie aan so iets dink nie! “Ek glo hulle sal daarmee hardloop. Dit kan net boks se image goed doen en bevorder.” Rob Fenyes van Blouberg sê: “Daai is die beste voorstel nóg vir SA boxing. Baie nice. Ons mis Gerrie.”