VAN die beste boksers in die Boland neem op 18 Februarie deel aan Grabouw se fondsinsamelingstoernooi vir die bou van ’n nuwe gym. Jonathan Abrahams, voorsitter van die Overberg-streek, sê hy verwag ’n goeie opkoms en vuurwerk in die kryt. Die toernooi word by die Grabouw Thusong Centre gehou. Toegang is R50 per persoon en belangstellendes word gevra om ’n baksteen vir R10 te borg. Die naam van Abrahams se gym is Under Construction en die naam van die toernooi The Beautiful War. Siyakholwe Nxati is waarskynlik die Overberg-streek se voorste bokser en hy behoort ’n groot trekpleister te wees. Hy verteenwoordig die GB’s Boxing Club. Ander boksers wat reeds hul deelname bevestig het, is Hassan Ngom (Villiersdorp), Ayanda Witbooi (Under Construction), Masibulele Mqamelo (Helderstroom) en Nkosinathi Ngom (Overstrand Whale BC). Abrahams kan gebel word by 071 371 5086.