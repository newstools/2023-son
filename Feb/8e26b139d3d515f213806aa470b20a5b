KORT nadat parlementslede die podium waar die staatshoof gestaan het, betree en kort daarna uit die parlement gesit is, het die einste staatshoof 'n ramptoestand in die land verklaar. Pres. Cyril Ramaphosa het Donderdagaand se staatsrede (SONA) gebruik om aan te kondig dat die ramptoestand onmiddelik van krag is om te deal met die energiekrisis. Verder gaan die president ook 'n minister van elektrisiteit in die presidensie aanstel. "Die minister gaan alle aspekte van die land se reaksie op die elektrisiteitskrisis supervise. "Die minister sal dag en nag werk om die krisis aan te spreek." PRIORITEITE Ramaphosa voeg by dat die belangrikste prioriteit is om die energiekrisis op te los. "Die belangrikste taak is om beurtkrag se hoÃ« fases oor die volgende paar maande te verminder en dan permanent daarvan ontslae te raak. Volgens die staatshoof het die krisis uitgebrei tot waar dit elke deel van die samelewing raak en daar moet nou opgetree word om alle sektore te help. Afgesien van die energiekrisis het die president ook genoem hoe belangrik dit is dat die ekonomie vinniger moet groei, asook betroubare watervoorsiening en 'n doeltreffende spoornetwerk. Intussen sal gemeenskappe rondom waterprojekte deel wees daarvan. Ramaphosa het ook aangekondig dat internetverbindings in landelike gebiede uitgebrei sal word om selfs beter te wees as wat tans in stedelike gebiede is. 'n Pleidooi is gelewer dat werkgewers die vereiste van ondervinding skrap vir jong mense wat werk soek. VEILIGHEID: Ramaphosa het erken dat talle gemeenskappe in vrees leef en dit kan nie voortduur nie. Behalwe vir die polisie wat versterk word, sal die kapasiteit van die nasionale vervolgingsgesag en howe ook versterk word. "Ekstra polisiebeamptes sal op straat ontplooi word en die stigting van 'n gespesialiseerde eenheid wat op spesifieke misdade fokus." Die president het weer beklemtoon dat GBV 'n pandemie in die land is. "In Januarie 2022 is drie stukke wetgewing ingestel wat groter beskerming aan survivors van GBV bied en verseker dat oortreders nie langer loopholes in die wet gebruik nie. "Die toegang en funksionering van sexual offences-howe word ook verbeter." HULP Volgens Ramaphosa is daar miljoene Suid-Afrikaners wat nie in hul eie en hul families se behoeftes kan voorsien nie. "Tans ontvang meer as 25 miljoen mense die een of ander vorm van inkomste-ondersteuning, met sowat 60% van die begroting wat op maatskaplike toelae gespandeer word. "Ter ondersteuning hiervan en die stygende lewenskoste sal die maatskaplike verligtingstoelaag (SRD-grant) ook voortgaan." 