DIE getuienis van ’n 9-jarige dogter van ’n voormalige beampte van korrektiewe dienste in Oos-Londen het sy doppie geklink nadat hy aangekla is van moord op die ma van sy vier kinders. Die hooggeregshof in Oos-Londen het die 48-jarige Simpiwe Mxosa skuldig bevind weens die moord op sy vrou, Bulelwa, wat met ’n bosmes doodgesteek is. Hy is verlede jaar in Maart gearresteer kort nadat hy weg is by die polisiestasie nadat hy gesê het hy het sy vrou se liggaam gekry. Waarnemende regter Mbulelo Nqumse het gesê Mxosa se storie oor die dag van die moord was “onwaarskynlik en moet as getuienes verwerp word”. Hy het gesê Mxosa se dogter wat die dag daar was, was geloofwaardig en daar was nie “fout” te vind oor haar getuienes nie. Ngumse het bevind toe die kind in Oktober getuig het, was haar storie oor wat gebeur het “noukerig” en sy kon nie haar pa verwar het dat hy nie die moordenaar was nie. Die saak duur Woensdag voort. - AlgoaFM