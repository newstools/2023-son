’N 15-JARIGE meisie is dood nadat sy Vrydagaand in Kraaifontein in die kop geskiet is. Sers. Wesley Twigg, ’n polisiewoordvoerder, sê die polisie is na die misdaadtoneel in Dorris-straat ontbied waar hulle die tiener met noodlottige beserings gevind het. “Die slagoffer is deur paramedics op die toneel dood verklaar, terwyl die onbekende verdagtes van die toneel gevlug en nog gearresteer moet word.” Twigg sê die motief vir die aanval moet nog vasgestel word. 