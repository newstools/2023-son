DIE community van Kensington verloor twee van sy beste cops wat gesamentlik 65 jaar ervaring in crime fighting na die tafel gebring het. AO Stephen Reid en AO Petrus Smart van die Kensington-polisiestasie tree ná onderskeidelik 32 en 33 jaar af ná uitsonderlike diens aan hulle gemeenskap. Smart was altyd ’n staatmaker by Kensington SAPS. Hoogtepunte Hy vertel: “Ek het ná 32 jaar besluit om klaar te maak en bietjie aan my familie-verantwoordelik­hede aandag te gee. “Ek, my vrou en vier kinders gaan nou ’n pad saam stap. Uit die polisie en op ons lewens saam fokus.” Smart is oorspronklik van Namakwaland en het in Junie 2000 by die Kensington-polisiestasie begin werk. Hy sê van die hoogtepunte van sy tydperk in die Kaap is dat hy afrigter en voorsitter van die Bobbies-rugbyklub geword het, sowel as die sake wat hy binne die community gehanteer het. Volgens hom het die uitkomste van dié sake die community baie gelukkig gemaak. “Ek was lid van die Anti-Gang Unit in die area en het deel gehad in die arrestasie van die kwaaddoener in die Sasol Garage-moordsaak ’n paar jaar gelede. “Ek was ook lid van die taakmag wat die Century City-stasiemoordenaar vasgetrek het. “Somtyds is daar op my tone getrap, maar dit het my net sterker gemaak om aan te gaan. “Ek is nog die laaste een wat staan van daai groep van 2000, en hoop ek was ’n voorbeeld vir my kollegas wat ná my gekom het,” het Smart gesê. Reid sê op sy beurt ná 33 jaar in die polisiediens kan sy vrou en twee dogters nie wag dat hy klaarmaak nie. “Al die hoogtepunte in my loopbaan is danksy die gemeenskap van Kensington. Voortbou “Ek woon in die Paarl en dis vir my ’n groot eer om my loopbaan hier in Kensington te kon afsluit. “Dit is my wens dat die gemeenskap van krag tot krag sal gaan en sal voortbou op die werk wat ons hier verrig het,” het Reid gesê.