PRODUKSIE het verlede week in Stellenbosch begin vir ’n nuwe dokumentêre film, “Kampus”, wat later vanjaar sy debuut sal maak. Die media-persoonlikheid Renaldo Schwarp is die regisseur van die werk. Hy vertel: “Meeste van die dokkie se verfilming sal oor die volgende drie maande op die Matie-kampus en omliggende omgewing plaasvind, asook op die NWU- en UK-kampus.” Die doel is om die realiteit van Suid-Afrikaanse universiteitskultuur te ontbloot. Schwarp voeg by: “Ons wil delf in die disturbing realiteit van rassisme, binge-drinking, GBV en institutional prejudice wat op kampusse regoor die land voorkom.” In die fliek sal met slagoffers, hul families en kenners, asook universiteitspersoneel en mede-joernaliste gesels word. “Kampus hoop om die vergrootglas van ’n belangrike microcosm van die Suid-Afrikaanse samelewing te expose. “Die fliek is ’n call to action, vir verandering en ’n reminder van die dringende behoefte vir transformasie in ons universiteite.”