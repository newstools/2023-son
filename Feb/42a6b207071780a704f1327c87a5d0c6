ELKE jaar is een van die grootste probleemareas by die Bayhill Premier Cup vir o.19-sokkerspanne oor die Easter-naweek in Belhar, die lastige vrae wat ontstaan oor age-cheating. Die organiseerders probeer reeds vroeg dié vure doodslaan met die bekendmaking van ’n intensiewe scrutiny en registration-program, wat elk van die 32 spanne se spelers voor die begin van dié prestigeryke toernooi moet deurgaan. Rayaan Alie, die Tournament Director, verduidelik: “Met dié program is ons 99% seker dat al die spelers wat aan die toernooi deelneem, legit is. Ons is egter 100% seker dat ons alles in ons vermoë doen om seker te maak elke speler word getoets sodat hy aan die vereistes voldoen.” Volgens Alie is daar in die verlede al baie spelers uitgeskop, omdat hulle nie die regte ouderdom was nie. “Maar dit is nie ons doel om spelers uit te skop nie. Ons hoofdoel is om ’n regverdige toernooi aan te bied en om seker te maak elke speler kry ’n regverdige kans.” Alie sê al die plaaslike spelers sal op 1 April getoets word, terwyl die besoekende spanne op die eerste dag van die toernooi, dieselfde strawwe toets moet deurgaan. “Dis ’n intensiewe proses, waar spelers deur ses verskillende phases moet gaan. “Ons het ses verskillende mense, van ’n onderwyser, ’n predikant of Imam, administrateurs en ander wat die spelers ondervra. Dis nie ’n maklike proses nie, maar ons voel dit is ’n belangrike deel van dié kompetisie.” Elke span kan tot ’n uur of langer besig gehou word. Die spelers word ook op ’n database geplaas en elkeen ontvang ’n Bayhill-registrasie-kaart wat toelaat dat hy aan dié toernooi deelneem. Ontevredenheid “Dis ook belangrik dat die speler met sy ID of Passport opdaag, én sy Safa-registrasie-kaart,” het Alie gesê. Voor die scrutiny process word daar eers volgende week ’n Managers Briefing gehou, waar al die reëls en regulasies verduidelik word. “Hier word alles aan die bestuurders bekendgemaak. Dit is ook hier waar die spanne hul timing slots kry vir die scrutiny checks.” Daar is elke jaar spelers oor wie se ouderdomme daar vrae gevra word. In 2011 was daar groot drama en ontevredenheid nadat die Namibiese span, Komesho, die toernooi gewen het, met ’n groep spelers wat talle ondersteuners se wenkbroue gelig het. Sedertdien het die organiseerders elke jaar met nuwe stappe vorendag gekom om seker te maak age-cheats word heeltemal uit dié kompetisie geroei.