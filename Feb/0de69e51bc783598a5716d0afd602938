’N VOORMALIGE senior bestuurder by Denel wat een van sy ondergeskikte werkers op dates gevra en later pornografiese goed aan een van die ondergeskikte werkers gestuur en toe afgedank is, het sy aansoek dat weer na die saak gekyk word, verloor. Sipho Ngunyule het sy junior werker glo op etlike dates gevra. Volgens die arbeidshof het sy dit “beleefd van die hand gewys”. Sy het in die departement gewerk waarvan Ngunyule die hoof was. Die Johannesburgse arbeidshof se uitspraak wat deur regter Graham Moshoana behartig is, het gesê Ngunyule "het na die vrou gekyk op so manier dat dit haar ongemaklik laat voel het”. Hy het haar ook geprys oor haar fisieke voorkoms. “Ngunyule het een keer pornografiese materiaal aan die vrou gestuur. Op die tweede dag nadat sy dit ontvang het, het die vrou Ngunyule ingelig sy hou nie van die goed wat hy aan haar stuur nie,” lei die uitspraak. Ngunyule het gesê hy is jammer en dit was vir ’n vriend bedoel, maar hy is aangekla vir sexual harassment toe bestuur daarvan uitgevind het. Ngunyule is skuldig bevind en hy is afgedank, maar hy het na die bargaining council gegaan omdat hy na bewering onregverdig afgedank is. Die saak is nie opgelos nie en arbitrasie is ingebring en daar is teen Ngunyule bevind. Hy is toe na die arbeidshof toe.