VINCENT Tshituka gaan Saterdag (afskop 15:00) sy terugkeer van ’n besering vir die Sharks maak teen die Lions op Ellispark in Johannesburg. Neil Powell, die Sharks se direkteur van rugby, het die 25-jarige wat losvoorspeler en slot kan speel, op die bank teen sy ou spanmaats vir die United Rugby Championship (URC)-derby ingesluit. Tshituka, wat 36 keer vir die Lions uitgedraf het, gaan teen sy 22-jarige broer, Emmanuel, te staan kom. Werner Kok gaan Marnus Potgieter op regtervleuel vervang, met die losvoorspeler Dylan Richardson wat ook op die bank terugkeer. Aangewend In die enigste veranderinge aan die pak vervang Dan Jooste vir Kerron van Vuuren op haker, met Hyron Andrews wat plek maak vir Reniel Hugo op slot. In die agterlyn keer die Bok-skrumskakel Grant Williams terug agter die oond, met Cameron Wright wat van die bank aangewend gaan word. Francois Venter neem byBen Tapuai oor op buitesenter. Die Sharks is tans agtste (33 punte) op die URC log met sewe oorwinnings uit 12 games, terwyl die Lions 13de (24 punte) lê met vyf seges van 12 kragmetings. Die Sharks se span is: Aphelele Fassi, Werner Kok, Francois Venter, Rohan Janse van Rensburg, Thaakir Abrahams, Curwin Bosch, Grant Williams, Phepsi Buthelezi (k), Henco Venter, James Venter, Gerbrandt Grobler, Reniel Hugo, Carlü Sadie, Dan Jooste, Ntuthuko Mchunu. BANK: Fez Mbatha, Dian Bleuler, Hanro Jacobs, Vincent Tshituka, Dylan Richardson, Si­khumbuzo Notshe, Cameron Wright, Ben Tapuai.