SEKURITEITSMAATREËLS is opgeskerp by Emcimbini, ’n sosiale plek vir die jeug in Ramaphosa in Thembalethu by George, nadat ’n jong man, Sinethemba Buda (24), twee weke gelede daar doodgesteek is. In ’n brief op sosiale media sê die eienaar van die plek meer sekuriteit is aangestel, kameras is opgesit en die heining word ook deur wagte gepatrolleer. Ingangsgeld word ook gevra en net ’n sekere aantal mense kan ingaan. “Ons vra mense nederig om verskoning vir die ongelukkge voorvalle wat plaasgevind het, en ons vra samewerking vorentoe. Ons verbind ons daarna om sekuriteit te verbeter,” sê die brief. George Herald het die eienaar gekontak, maar hy het nie geantwoord nie. Buda is op Sondat 22 Januarie om 02:45 in Tabata-straat in die venue voor ’n klomp mense dood gesteek. ’n Verdagte is gearresteer en hy het al in die hof verskyn. - George Herald