SHUKRI Conrad is vasbeslote om Suid-Afrika se toetskrieketspan op ’n nuwe koers te plaas en die veranderinge wat hy tot dusver aangebring het, staan as bewys van – The Shukri Way! Conrad begin sy termyn as coach van die toetskrieketspan met ’n nuwe kaptein in Temba Bavuma, nadat hy Dean Elgar afgedank het, sowel as ’n rits nuwe assistant coaches. So, verwag dat Tony de Zorzi vandag in die eerste toets teen die Wes-Indiese Eilande Dean Elgar se aanvangs-kolfmaat sal wees. Dié toets teen die Windies begin vandag op die Wanderers in Centurion in Pretoria. Sarel Erwee, wat saam met Elgar die beurt in die reeks teen Australië Doer Onder geopen het, is uit die toetsgroep gelaat. Spelpeil De Zorzi, wat voorheen vir die Titans gespeel het, ken die veld vetterig en sy spelpeil die afgelope seisoen is baie indrukwekkend. De Zorzi is tans die voorste lopiemaker in die plaaslike 4Day Series en het reeds 507 lopies opgestapel en spog met die hoogste telling van 302 onoorwonne lopies. Die 25-jarige De Zorzi het twee jaar gelede Gauteng vir di Kaap verruil waar hy hom by die Westelike Provinsie gevestig het. Conrad het reeds gesin­speel dat daar dikwels gepraat word van ’n nuwe rigting vir die toetsspan, maar dat daar erns op ’n kol daarmee begin moet word. “Ons het vanjaar net ’n paar toetse. Die gesprekke sal dus wees oor wie die spelers is wat ons vorentoe wil neem,” het die nuwe afrigter gesê. Ofskoon Conrad nie direk verwys het na Engeland se “Bazball” styl van speel nie, dui alles wel daarop dat hy ’n soortgelyke taktiek soos die Engelse kan toepas. “As jy ook wêreldwyd sien hoe die spel getransformeer het, sê ek nie nou dat ons die Engelse moet volg nie. “Maar jy sal ’n dwaas wees indien jy nie kennis neem van wat tans uitspeel nie. “Die spel, veral toetskrieket, het baie verander, want spelers kom nou van die T20-formaat af na die toetskrieket. “Dit is nou anders om as in vorige tye,” het hy gesê. Bavuma het intussen gesê Suid-Afrikaanse krieket betree ’n nuwe era met die reeks teen die Windies. Die toestgroep is Temba Bavuma (kaptein), Gerald Coetzee, Tony de Zorzi, Dean Elgar, Simon Harmer, Marco Jansen, Heinrich Klaasen (paaltjiewagter), Ke­shav Maharaj, Aiden Markram, Wiaan Mulder, Senuran Muthusamy, Anrich Nortjé, Keegan Petersen, Kagiso Rabada, Ryan Rickelton. 