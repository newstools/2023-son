MY HART is in stukke, maar dis nie net ek nie, dit is ook die megacy. So het Lynn Forbes uit haar moederhart Vrydagmiddag gepraat op ’n celebration in Johannesburg vir haar seun Kiernan “AKA” Forbes. Die bekroonde rapper is op 10 Februarie saam met ’n vriend, Tebello “Tibz” Motsoane, buite ’n restaurant in Durban koelbloedig doodgeskiet. AKA is Saterdag op ’n privaatbegrafnis in Johannesburg ter ruste gelê. Aan sy fans sê Lynn: “Nes ek en ons familie voel jy ook kwaad en hartseer. Die emosies is alles normaal, jy moet dit voel, maar jy moet in beheer daarvan wees. “Kiernan het homself inspire. Vir hom was dit om excellence te deliver vir sy fans, nie vir ’n deadline nie, maar wanneer hy gereed was.” Sy noem dat haar seun sou wou hê dat sy legacy moet voortleef vir sy dogter en fans. “Net Kiernan se liggaam is op ’n grusame wyse weggeneem. Ons moet op die toekoms fokus.” Spreker ná spreker het ’n emosionele huldeblyk vir die Supa Mega gelewer. Moorde Simphiwe “Sim Dope” Gumede, ’n vriend van skooldae, sê: “Ek het te veel gehuil. Dis ’n celebration.” Intussen blyk daar movement te wees in die ondersoek na die moorde. Lt.genl. Nhlanhla Mkhwanazi, polisiehoof in KwaZulu-Natal, het Vrydag met die bekendmaking van die misdaadsyfers gesê hulle is nog besig om al die bewyse bymekaar te sit. “Gebaseer op die video footage van die voorval het die polisie ’n idee van wie die rapper en sy vriend vermoor het. “Die uitkenning van mense op die video is iets wat nie nou met die publiek gedeel kan word nie. “Ons het wel idees wie dit is en gaan voort met die ondersoek.”