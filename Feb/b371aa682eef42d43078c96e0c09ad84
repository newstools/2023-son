HONDERDE inwoners van Zwelihle, Mount Pleasant en Hawston reken die mayor van Overstrand is ‘n rassis. Die ongelukkige inwoners het die hoofpad  in en uit Hermanus gesluit uit protes teen dr. Annelie Rabie, die mayor. Van die betogers is lede van die Land Party. Die betogers eis dat Rabie grond van die Dubai-informele nedersetting beskikbaar moet maak. Hulle eis ook werk vir die inwoners. Verder eis hulle ook om te weet wat die munisipaliteit se planne is om gemeenskappe te help wat sukkel. Louis Gardiner, ‘n gemeenskapsleier, sê die mayor weier om met hulle te praat oor grond. Intussen het Rabie in ‘n verklaring deur die munisipaliteit genoem sy het Donderdag die betogers toegespreek en ‘n memorandum ontvang. "Ek moes 'n meeting met ouers van leerders by Qhayiya Sekondêr kortknip. "Die demands is van so 'n aard dit kort 'n resolusie van die volle raad en daarom kon ek nie daarop reageer nie." Volgens die mayor was sy nie bewus van die march nie en het haar kantoor ook nie enige notice gekry dat daar 'n memorandum aan haar oorhandig sal word nie. Oor die beweringe van rassisme noem die mayor dat sy is nie 'n rassis nie. "Enigeen wat wil weet, kan die Land Party-raadslede vra hoe ek almal behandel."