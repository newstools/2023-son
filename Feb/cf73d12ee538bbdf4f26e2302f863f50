NÁ BYKANS ’n dekade in Safa Cape Town se Tweede Liga, is dit vanselfsprekend dat relegasie vanuit dié kompetisie nog meer uitdagings sou bring vir Jomos Power. Maar soos sy coach, Lonn van Graan, gesê het: “Cowboys dont cry.” Dit was veral die omstrede manier hoe Jomos na die Derde Liga gerelegeer is, wat steeds nie lekker met Van Graan en die res van die klub sit nie – dit self is ’n storie vir “’n ander dag” Ten spyte hiervan het die coach gesê dat hulle positief bly en alles in hul vermoë sal doen om weer promosie te wen. Maandag se sege van 2-0 oor Goal50 United het Jomos se onoorwonne lopie tot vier wedstryde gerek – dit sluit twee seges en twee draws in. Boonop moes Jomos dit met tien man doen, nadat Reon Graaff vroeg in die tweede helfte gepos is toe hy ’n tweede geelkaart gewys is. Die span van Atlantis was toe reeds met 1-0 voor. Die sege het Jomos (20 punte) binne trefafstand gebring van die log leaders, Silver Spurs (25), met nog meer as 20 wedstryde wat oorbly. Van Graan het gesê: “Ons het ’n twee jaar-plan om weer na die Tweede Liga terug te keer. “Kyk, dit beteken nie dat ons dit nie ’n go gaan gee nie. “Hoewel van ons spelers baie experience het, is daar baie o.19’s wat deurgekom het, en in hul eerste jaar met ons is. Vanjaar wil ons kyk waar ons kan eindig, want indien jy commitment, fitness en disciplne het, kan jy jou hand opsteek in dié league.”