SPEURDERS van KwaZulu-Natal kyk na honderde ure se video footage en het talle mense is ondervra na die moord op die rapper Kiernan "AKA" Forbes en sy vriend Tebello "Tibz" Motsoane. Alle leidrade word opgevolg wat kan lei tot die arrestasie van die mense agter die moorde. AKA en Tibz is Vrydagaand in Durban doodgeskiet. Lt.genl. Nhlanhla Mkhwanazi, KwaZulu-Natal se provinsiale kommissaris, het aan Newzroom Afrika gesê speurders is in die proses om die bewegings van die hitmen te volg om die moordenaars uit te ken. Hy glo AKA was die hoofteiken en sy vriend Motsoane is in die kruisvuur getref. "Ons strategie is om die voorval van agter af te volg. Hoe het die mense op die crime spot gekom, wat was hulle kommunikasie en hulle bewegings." Hy het gesê wat die polisie wel weet is dat AKA 'n vyand gehad het. "Die vyand kon daardie tyd in die straat gewees het, of iemand wat saam met hom getravel het as hy na die area toe gekom het. Dalk was die vyand iemand met wie hy in die verlede vasgesit het. Ons probeer die stukke bymekaar sit. Ons kan dus nie nou al sê wat die rede vir die moorde is nie," het Mkhwanazi gesê. - Bykomende bron: IOL