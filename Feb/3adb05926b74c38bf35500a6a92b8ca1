DIE Springbokke gaan die 2023-seisoen met ’n toets teen Australië in Pretoria in die eerste ronde van ’n verkorte Rugby Championhip afskop. Die  toets teen Argentinië in Johannesburg sal die Bokke laaste game op eie bodem wees voor die opbou tot hul verdediging van die World Cup. Die Bokke sal in Augustus na Argentinië reis om die Pumas aan te durf voordat hulle Wallis en die All Blacks in Rugby Wêreldbeker-opwarmingswedstryde in Cardiff en Londen pak. Dit is in die finale aanloop tot die wêreldwye pronkstuk in Frankryk, wat op die tweede naweek in September afskop. Die Springbok-afrigter, Jacques Nienaber, se span sal die internasionale seisoen op Saterdag, 8 Julie, afskop met hul eerste Rugby Championhip toets teen Australië op Loftus Versfeld in Pretoria, voordat hulle na Nieu-Seeland reis om die All Blacks op Saterdag, 17 Julie te aan te durf. Hulle sal twee weke later, op Saterdag, 29 Julie, terugkeer na Suid-Afrika om hul veldtog teen die Pumas by Emirates Airline Park in Johannesburg af te sluit. Dit sal die eerste keer sedert 2016 wees dat die Bokke gasheer vir Australië in Pretoria speel, en die eerste keer sedert 2013 dat hulle Argentinië in Johannesburg die stryd gaan aansê. Suid-Afrika wat albei dié wedstryde met onderskeidelik 18-10 en 73-13 gewen. Die wegwedstryd teen Argentinië is geskeduleer vir Saterdag, 5 Augustus voordat hulle met Wallis op Saterdag, 19 Augustus in die Principality-stadion swaarde kruis. Daarna speel die Bokke in ’n tweede toets teen die All Blacks op Twickenham op Vrydag, 25 Augustus. Suid-Afrika sal Sondag, 10 September, hul titelverdediging van die Rugby World Cup teen Skotland in Marseille loods. Dit word opgevolg deur groepwedstryde teen Roemenië in Bordeaux (17 September), Ierland in Parys (23 September) en Tonga in Marseille (1 Oktober). Die kwarteindronde van die World Cup word die naweek van 14/15 Oktober gespeel, met die halfeindronde op 20/21 Oktober en die eindstryd op Saterdag, 28 Oktober. “Loftus Versfeld en Ellispark is ikoniese stadions, en ons geniet die fanatiese ondersteuning van die tuisskare by hierdie plekke terdeë. So ons is opgewonde om te begin wat ’n belangrike seisoen vir die span by hierdie stadions is,” het Nienaber gesê. “Hierdie Rugby Championship-wedstryde gaan deurslaggewend wees aangesien ons probeer om ons Ruby World Cup-seisoen goed te laat begin. Om teen Nieu-Seeland weg en Australië en Argentinië op die hoëveld te speel, sal ideaal wees vir ons voorbereiding. “Al drie spanne sal die internasionale skouspel in Frankryk betree onder ’n handjievol spanne wat as potensiële aanspraakmakers vir die titel beskou sal word, so ons verwag ’n deeglike toets regdeur die veldtog.”