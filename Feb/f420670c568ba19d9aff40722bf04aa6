RASSIE Erasmus gaan later vanjaar ’n boek oor sy lewe en rugbyloopbaan vrystel. Dit kom maande nadat SuperSport verlede jaar ’n dokumentêr oor die 2019-Wêreldbeker-bekroonde Springbok-afrigter uitgesaai het. Erasmus, nou SA Rugby se direkteur van rugby, het saam met die bekende skrywer en uitsaaier David O’Sullivan gewerk om die boek, genaamd Rassie: Stories of Life and Rugby, te skryf. Dit gaan na verwagting in Julie of Augustus vrygestel word. Erasmus was nog nooit skaam vir omstredenheid nie. Hy het onlangs ’n lang stadion-verbod deur World Rugby gekry. Dit ná sy hoogs kritiese en openbare video van 62 minute tydens die 2021 Britse en Ierse Leeus-reeks. “My rugby-lewe as speler en afrigter was nog altyd in die openbare oog. “My passie vir die spel is daar vir almal om te sien. Baie mense het ’n opinie van my. Maar baie min mense ken die regte ek. “Hierdie boek laat my toe om vir jou te vertel wie ek werklik is.”