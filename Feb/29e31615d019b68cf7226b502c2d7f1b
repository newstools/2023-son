WALLIS het verras met hul keuse van senter vir Saterdag se Sesnasies-kragmeting teen Ierland. Die groentjie Joe Hawkins, wat laas jaar sy debuut vir Wallis teen Australië gemaak het, gaan sy Sesnasies-buiging vir die Rooi Drake in die Millennium Stadium maak. Dié 20-jarige van Swansea gaan saam met die ervare George North in die middelveld kombineer. Warren Gatland, coach van Wallis, sê oor sy insluiting: “Ons het Joe op 12 gekies. Hy is ’n puik footballer met wonderlike vaardighede. Ek het gedink hy was uitstaande in sy eerste toets, so ons het hom nog ’n geleentheid gegee. “Daar is op die oomblik werklike mededinging in die middelveld, so ek is baie opgewonde daaroor. “Daar is ’n mengsel in die span van ervaring en jonger spelers. Ons was ook bewus daarvan om ’n goeie bank te kies. Ons dink ons ??het ’n bank wat kan opkom en ’n impak maak. “Ierland is die nommer- een-span in die wêreld, so hulle gaan met baie selfvertroue hierheen kom. “Jy word nie die nommer-een-span in die wêreld sonder om ’n paar redelik bestendige vertonings te hê nie. Ons weet hoe goed hulle is en ons verwag ’n baie moeilike wedstryd. “Dit is vir ons belangrik dat ons goed begin, maar ons móét die laaste 20 minute in die wedstryd wees. “Ons het nog net ’n paar weke saam gehad, maar ek is vol vertroue dat die ouens sal uitgaan en goeie rekenskap van hulself sal gee. Ons is baie opgewonde daaroor om hierdie eerste game tuis te speel.” Die Wallis-span is: Leigh Halfpenny, Josh Adams, George North, Joe Hawkins, Rio Dyer, Dan Biggar, Tomos William, Taulupe Faletau, Justin Tipuric, Jac Morgan, Alun Wyn Jones, Adam Beard, Tomas Francis, Ken Owens, Gareth Thomas BANK: Scott Baldwin, Rhys Carre, Dillon Lewis, Dafydd Jenkins, Tommy Reffell, Rhys Webb, Owen Williams, Alex Cuthbert.