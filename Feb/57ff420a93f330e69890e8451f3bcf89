KAPT. Martino Plaatjies, ondersoekbeampte in die Tazne van Wyk-moordsaak, vertel aan Son dat hy nie sommer maklik haar veroordeelde moordenaar en die 57-jarige man se ander verkragtingslagoffers sal vergeet nie. Vandeesweek het die kaptein die vrugte gepluk van sy bitter harde werk en diepkrap-ondersoek toe Tazne se moordenaar nege keer life gekry het. Plaatjies, wat langer as drie dekades in diens van die Suid-Afrikaanse Polisiediens is, sê die straf van nege lewenslange tronkstraf is sy verdiende loon. Hy draai nie doekies om nie as om Tazne se moordondersoek te beskryf as ’n kopseer en dat hy nooit gedink het dat haar moordenaar se lewe so voor hom oopgevlek sou word nie.