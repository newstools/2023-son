DIE Wes-Kaap se verkeersdepartement gaan voort met sy goeie werk om te verseker padverbruikers gee gehoor aan die padreëls. Jandré Bakker, woordvoerder van die Wes-Kaapse departement van vervoer en openbare werke, sê verkeersbeamptes het Woensdagaand ’n 21-jarige man van Gansbaai met perlemoen betrap. “Die beamptes het op 2 352 perlemoene ter waarde van ongeveer R1 172 000 afgekom. Die saak word nou deur die polisie oorgeneem.” Bakker sê departement sal dit nie duld dat Wes-Kaap se paaie as ’n netwerk gebruik word om kriminele aktiwieite uit te voer nie. 