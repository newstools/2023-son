ALTESAAM 1 101 vroue is tussen Oktober en Desember 2022 vermoor. Hierdie is van die kommerwekkende toename in geweldadige kontakmisdade in die jongste kwartaallikse misdaadsyfer. Die syfers is Vrydag bekendgemaak met 'n toename van 696 moorde in die derde kwartaal van 2022. In dieselfde tydperk is daar ook meer as 15 000 seksuele misdrywe aangeteken. Daar was 1 646 poging tot moorde van vroue en 17 271 aanrandings van vroue. Gen.maj. Norman Sekhukhune, hoof van die polisie se misdaadnavorsing en statistieke, sê dat hulle kennis neem van die toename van moord en aanranding. Hy noem dat gesinsgeweld ook 'n bydraende faktor tot die toename in moord is. "Vir die tydperk 1 Oktober tot Desember 2022 is 7 555 moorde aangeteken, 'n toename van 696 teenoor die tweede kwartaal van 2022. “Seksuele misdrywe het met 1 367 voorvalle gestyg tot 15 545 voorvalle." Sekhukhune voeg by: "Daar was 305 huishoudelike moorde of moorde aan gesinsgeweld toegeskryf". Intussen sê die minister van polisie, Bheki Cele, dat Suid-Afrikaners se noodkreet vir die polisie, om te deal met misdaad, nie op dowe ore val nie. "Suid-Afrikaners se noodkreet is loud en clear, en kan sê dit nie op dowe ore val nie." Volgens Cele is die wortel van die kwaad human behaviour. "Misdaad broei uit die hoë werkloosheidsyfer en vlakke van armoede, asook informele nedersettings, wat op pop met geen dienste en ander sosio-ekonomiese uitdagings."