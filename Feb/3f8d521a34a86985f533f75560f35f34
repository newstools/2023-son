POGINGS om die verspreiding van onwettige vuurwapens in die Wes-Kaap te bekamp, het weereens gelei tot die ontdekking van vuurwapens en ammunisie. Dinsdag omstreeks 03:45, was beamptes van die Muizenberg-polisiestasie besig met misdaadvoorkomingspatrollies in die Hill View-area, toe hulle 'n verdagte man in St. Ireneweg opgemerk het. Toe die ou die cops opgemerk het, het die verdagte in die teenoorgestelde rigting begin hardloop. Die beamptes het die jong toe te voet agternagesit en die verdagte in 'n verlate huis in St. Edwardsstraat aangekeer. NÃ¡ 'n deeglike deursoek van die perseel, is die verdagte met 'n 9 mm semi-outomatiese Glock-pistool en 36 rondtes ammunisie in sy besit gevind. Die verdagte, 'n 26-jarige inwoner van Hill View, is gearresteer en word aangehou op aanklagte van die besit van 'n ongelisensieerde vuurwapen en ammunisie. Hy sal in die Muizenberg-landdroshof verskyn sodra hy aangekla word. In 'n onverwante aangeleentheid het lede van Steenberg polisie vroeg Donderdag omstreeks 01:15 in St. Christopherstraat, Lavender Hill, 'n 18-jarige verdagte gearresteer vir die besit van 'n verbode vuurwapen, ammunisie en 'n gevaarlike wapen. Cops het hul roetine-patrollies gedoen toe hulle 'n verdagte man gewaar wat 'n swart voorwerp laat val en weggehol het. Vinnige cops het hom agternagesit en gevang. Hulle het hom teruggebring na die plek waar hy die voorwerp laat val het en daar is gevind dat dit 'n 9 mm-pistool se reeksnommer is afgevy, een rondte ammunisie en 'n mes is ook in sy besit gevind. Hy sal in die Wynberg-landdroshof verskyn sodra hy aangekla word. 