VERLEDE jaar se ontpoffing op 24 Desember in Boksburg het 41 mense se lewens geëeis en talle gesinne sonder broodwinners gelaat. Beloftes is gemaak, maar slagoffers en inwoners sê hulle het nog geen hulp van die regering ontvang nie. 'n Gastenker het Oukersaand onder 'n spoorwegbrug naby die Tambo Memorial-hospitaal vasgesit en ontplof, en 41 mense onder wie 12 gesondheidswerkers, het gesterf. Gillian Theys wat 'n paar meter bly van waar die ongeluk plaasgevind het, sê beamptes van die regering het die families 'n paar dae ná die ontploffing kom besoek, maar nog nie weer nie. "Dis asof die stof gaan lê het en nou sien ons niemand meer nie. NGO's het baie gehelp, maar ek voel die regering kon meer gedoen het." Elza Eales, wat Theys se bure was, het vier nefies en niggies verloor. Sy sê die familie sukkel om vrede te maak met die kinders wat omgekom het. "Ons voel sleg. Ons harte is steeds seer." Families het gesê hulle voel afgeskeep. - Eyewitness News