SUID-AFRIKA is veels te dikwels eerste, maar om die verkeerde redes. Met load shedding soos wat in geen ander land ervaar word nie, só ook met ons werkloosheidsyfer. Volgens die World Bank-statistieke van 2020, was ons daardie jare al loshande voor wat die globale werkloosheidsyfers betref. Selfs in 2020 was die land se werkloosheidsyfer van 29.2% ’n groot bron van kommer. Dis nou 32.9%. Afrika-vasteland Kosovo, wat gedeeltelik as ’n onafhanklike land erken word, was toe ’n paar treë agter Suid-Afrika met ’n werkloosheidsyfer van 26.2%. Die ander agt lande in die World Bank se top-10 lande met die hoogste werkloosheidsyfer, was almal lande op die Afrika-vasteland. Volgens die World Bank, kan werkloosheid ’n verskriklike negatiewe impak op ’n land het, waaronder ’n toename in depressie en geestestoestande, gesondheidsprobleme, toename in misdaad, laer ekonomiese produktiwiteit en vaardighede wat verlore gaan. Dít alles lei weer tot stygende lewenskostes, wat veral hard kan wees op inwoners van ontwikkelende lande, onder inwoners met ’n lae inkomste. Die Covid-19-pandemie van 2020 het ook nie juis gehelp om ekonomieë regoor die wêreld ’n guns te doen nie. Selfs in die VSA waar die werkloosheidsyfer met die uitbreek van Covid-19 maar 3.8% was, het dit in die eerste paar maande van Covid-19 in 2020 tot 16% gestyg. Maar wat SA nog in ’n slegter posisie plaas, is dat die land sedert 2007/’08 met ’n ander pandemie worstel: load shedding.