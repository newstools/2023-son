INWONERS van Turkye het begin om hul huise te herbou ná die verwoestende aardbewing. Volgens ’n amptenaar van die regering is die gesamentlike dodetal in Turkye en Sirië oor die 50 000. Reuters berig meer as 16 000 geboue, waaronder 520 woonstelle, is verwoes of erg beskadig tydens die aardbewing wat op 6 Februarie plaasgevind het. Die Disaster and Emergency Management Authority (AFAD) het aangekondig die dodetal in Turkye weens die aardbewing het Vrydagaand tot 44 218 gestyg. 