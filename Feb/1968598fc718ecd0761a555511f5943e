'N 16-jarige seun van die Oos-Kaap wat aangekla word van moord, verkragting en roof, het sy bail aansoek laat vaar. Die nasionale vervolginggesag sê die tiener het Donderdag in die Nerina One Stop Child and Youth Care Centre in Gqeberha verskyn. Woordvoerder Luxolo Tyali, sê een klag is vir die beweerde moord op 25 Januarie op 'n man. Die jeugdige se makker word steeds gesoek. Tyali sê die seun word ook aangekla van twee sake van verkragting wat Sondagaand  in KwaNobuhle in Kariega plaasgevind het. Volgens hom moes die KwaNobuhle-landdroshof gesluit word weens betogings, omdat verkeerde inligting versprei is dat die seun vrygelaat en in die sorg van sy ouers is. "Die korrekte inligting is dat die saak nog nie op die rol is nie. Daar is nog uitstaande inligting wat in die ondersoek verkry moet word. Dis aanklaer wag nog daarvoor," het Tyali gesê. "Daar word beweer die tiener en sy makker het die man in die area van Dubai in KwaNobuhle  Januarie vanjaar vermoor." Die jeugdige is positief uitgeken. Tyali sê Sondag het twee mans 'n huis in KwaNobuhle bestorm, twee minderjarige vroue verkrag, twee selfone, R2 000 kontant en alkohol gesteel. "Die jeugdige is ook as 'n verdagte uitgeken, en die saak is tot 20 Februarie 2023 uitgestel vir verdere ondersoek. - AlgoaFM