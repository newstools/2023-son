GEORGE Linde en Dane Paterson is ingesluit in die Westelike Provinsie se groep wat môre na Gauteng reis vir hul twee oorblywende wegwedstryde in die nasionale 4- Day-reeks. Linde het kort nadat hy vir die MI Cape Town in die SA20-reeks gespeel het, hom by die Sylhet Strikers in die Bangladesj Premier League aangesluit. Hy het egter net een wedstryd gespeel en sy span gehelp om die eindstryd te haal. Salieg Nackerdien, coach van die WP, het gister gesê Linde en die blits-bouler Paterson is in die groep ingesluit vir hul wedstryde teen die North West Dragons wat Sondag begin en die stryd teen die Lions ’n week later. Sy span het egter Dinsdag teen die Dolphins in Durban met agt paaltjies vasgeval. “Ek moet toegee die Dolphins het baie beter van hul kanse gebruik gemaak om ons te kon klop. “Sulke dinge gebeur. Dit is ’n kwessie van hoe ons opstaan en in ons volgende wedstryd vertoon. Ons neem ook kennis dat die nuwe Protea-coach, Shukri Conrad, sy span binnekort sal kies en ons sal dalk sonder ’n paar staatmakers wees,” het Nackerdien gesê. Die Boland Rocks se wedstryd teen die Titans begin ook Sondag in Centurion.