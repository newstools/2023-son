DIE grootste taxi-organisasie in die Wes-Kaap, die South African National Taxi Council (Santaco), is ontevrede dat Golden Arrow-busdienste (GABS) dienste lewer op die B97-roete tussen Bellville en die Paarl. Son het vroeër berig dié roete is gedurende die harde lockdown weens taxigeweld gesluit. Gabs is destyds gevra om in daardie area dienste te lewer toe taxi’s nie toegelaat is om daar te operate nie. Een van die voorwaardes vir die heropening van die B97-roete vir die strydende Cape Amalgamated Taxi Association (Cata) en die Cape Organisation for the Democratic Taxi Association (Codeta) was dat Cata en Codeta ’n vredesooreenkoms moet onderteken waarin hulle ooreenkom om saam te werk en op ’n vreedsame wyse in die gebied te werk. ’n Santaco-woordvoerder, Gershon Geyer, vertel vandeesweek aan Son Gabs opereer steeds op die B97-roete ondanks die feit dat hy al in Desember uit die roete moes onttrek. Geyer sê: “Hoe is dit moontlik dat Golden Arrow steeds op daai roete kan opereer? “Ek dink dis iets waarna die Wes-Kaapse vervoerowerhede moet kyk. “Golden Arrow moet self ook verduidelik, want sy verduideliking dat hy al tien jaar lank in die area opereer, maak glad nie sin nie. Ernstig “Ons voel die aangeleentheid moet ernstig aangespreek word, want dit is iets wat konflik kan veroorsaak.” ’n Gabs-woordvoerder, Bronwen Dyke-Beyer, sê hulle dienste is sedert 23 Desember aan die B97-roete onttrek, soos dit al op 18 November op hulle Facebook-blad ook aangekondig is. Luidens die post, wat Son onder oë gehad het, is monthly ticket-verkope al op 20 Desember gestaak en week-kaartjies drie dae voor dit. Dyke-Beyer het bygevoeg: “Golden Arrow het egter ’n klomp jare op ’n verskillende Wellington-roetes geopereer. “Golden Arrow kan bevestig ons is in besit is van geldige operating vir elke roete waarop ons opereer, ingevolge ons kontrak met die Wes-Kaapse provinsiale vervoerdepartement.”