BONNIEVALE. — Dit was ’n belewenis wat hulle nie gou sal vergeet nie. Die mini-krieketspan van die Laerskool Wakkerstroom-Wes het die ervaring van ’n leeftyd gehad toe hulle ’n wedstryd van die T20-Vrouewêreldbeker in die Paarl gaan kyk het. Die kids was in ekstase toe hulle die SA-vrouespan in lewende lywe in aksie gesien het. Dit was ook die kinders se heel eerste keer dat hulle ’n internasionale krieketwedstryd met hulle eie oë — en nie op die TV-kassie — kon gaan witness. Maandagoggend douvoordag het hulle al in die pad geval. Baie van hulle het sekerlik die vorige aand nie ’n oog toegemaak nie van opgewondenheid. Verkyk Die kersie op die koek was toe hulle opgewonde aanskou het hoe die girls van SA hulle Nieu-Seelandse eweknieë ’n liederlike pak slae gee. Toe die kinders by die stadion opdaag, was die excitement groot en hulle het hulle verkyk aan die groot groep mense wat opgeruk het om die wedstryd te kom kyk. Die kinders het tydens middagete ook heerlike kos, asook koeldranke en ’n roomys, gratis gekry. Ná die wedstryd was die spannetjie taamlik uitgeput en het hulle onnies bedank vir die heerlike dag van wêreldklas krieket en onvergeetlike memories. Die skool wil ook almal bedank wat die dag vir die kleinspan moontlik gemaak het.