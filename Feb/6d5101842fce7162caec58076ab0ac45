'N TOERIS van Rusland het Donderdag by Durban View Park in Umhlanga verdrink. Die 47-jarige man het by 'n strand geswem wat nie beskerm was nie en 'n brander het sy liggaam uitgespoel. Shawn Herbst, woordvoerder van Netcare 911, sê die man is deur kite surfers uit die water gehaal. Hy het nie asemgehaal nie en daar was geen teken van lewe nie. Herbst sê paramedics het probeer om hom by te bring, maar hulle kon nie. "Alles moontlik is probeer, maar hy is ongelukkig op die toneel dood verklaar."