TRAGEDIE het die dorp Bela Bela in die Limpopo-provinsie getref. Bure is in skok gelaat nadat ’n 38-jarige man beide sy eks-meisie en 11-jarige dogter geskiet het, voordat hy die geweer Saterdag na sy eie kop gedraai het. Motlafela Mojapelo, polisiewoordvoerder in Limpopo, sê paramedici het bevestig dat al drie in die voorval gesterf het. “Die verdagte het na bewering omstreeks 12:00 na die slagoffer se huis gegaan en glo, sonder om iets te sê, skote op die vrou en haar dogter afgevuur voordat hy homself om die lewe gebring het,” het Mojapelo gesê. Volgens die polisie het voorlopige ondersoeke aan die lig gebring dat die verdagte sy vriend se vuurwapen gesteel het. Intussen het die cops sake van dubbele moord, diefstal van ’n vuurwapen, asook die besit van ’n ongelisensieerde vuurwapen en ammunisie begin ondersoek. Thembi Hadebe, provinsiale kommissaris, het gesê hulle is hartseer oor die lewensverlies. “Ons is hartseer oor hierdie tragiese voorval omdat onskuldige lewens steeds verlore gaan aan die hande van mans wat geneig is om na violence te draai die oomblik wanneer hul verhoudings nie uitwerk nie.” Verder moedig hy ander mans wat probleme in hul verhoudings ondervind aan om berading te soek in plaas daarvan om tot geweld oor te gaan.