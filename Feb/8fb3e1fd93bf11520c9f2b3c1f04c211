EKSTRA omgewingsmaatreëls word deur die Stad Kaapstad oorweeg om die omgewingsimpak van die afvoer van afvalwater in die oseane verder te verminder. Siseko Mbandezi, die mayco-lid belas met water en sanitasie, het in reaksie op kritiek op die vyfjaarpermit wat uitgereik is, deur die departement van bosbou, visserye en omgewingsake, wat die Stad toelaat om behandelde riool in die see te pomp. Mbandezi het aan EWN gesê die Stad se storting van afvalwater is gedoen met inagneming van die beste omgewingspraktyke. "Die Stad is daartoe verbind om Kaapstad se natuurlike omgewing te beskerm en te bestuur en omgewingsbesoedeling tot beste praktyke en tegnologie te verminder," het Mbandezi gesê. "Dit sluit opgraderings aan afvalwaterbehandelingswerke en die rioolnetwerk in, wat 'n positiewe impak op watergehalte sal hê." Oor die somer was verskeie Kaapstadse strande gesluit weens kommer oor die gesondheid en veiligheid van swemmers te midde van hoë vlakke van besoedeling. Maar die Stad voer aan dat sy huidige afvalwaterbestuursprosesse veilig is, insluitend die verwydering van vaste afval voordat dit die riool-besmette water in die see pomp. "Geskiedkundig is riool direk by die strand, in Groenpunt en Kampsbaai gestort. Hierdie uitlope is later opgegradeer na behoorlike diepsee mariene uitlope om oor 1,7 kilometer uit te strek see toe," het Mbandezi bygevoeg.