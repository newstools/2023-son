DIE liggaam van 'n 19-jarige vrou is in 'n sak gevind toe inwoners van Baberton ondersoek ingestel het toe hulle 'n man 'n winkeltrollie op pad na 'n dumping site sien stoot het. Drie vroue het die verdagte 38-jarige man Sondagmiddag gewaar waar hy op pad was om die liggaam te dump. Brig. Selvy Mohlala, 'n polisiewoordvoerder, sê die vroue het 'n taxi driver voorgekeer en gevra om ondersoek in te stel. Toe die verdagte hulle sien het die sak terselfdertyd van die trollie geval. Die sak is oopgemaak en 'n jong vrou se liggaam is daarin gevind. Mohlala sê met die polisie se aankoms op die toneel was gemeenskapslede reeds besig om hom aan te rand. Hulle kon egter daarin slaag om die gemeenskap te kalmeer en die verdagte te arresteer. Die motief en oorsaak van dood moet nog vasgestel word.