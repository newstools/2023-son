LEDE van Ladismith se polisie in die Wes-Kaap het Sondag drie verdagtes tussen die ouderdomme van 25 en 49 in die Waterkloof-area naby Ladismith vir beskadiging van infrastrukture gearresteer. Volgens ’n polisiewoordvoerder, sers. Wesley Twigg, het die cops inligting ontvang van ’n ligte afleweringsvoertuig wat gesteelde goed vervoer. “Die voertuig is gestop en deursoek en daar is op nege graansakke met koperkabels van 186 kg agter op die voertuig afgekom. Die geraamde straatwaarde is R26 500.” Die verdagtes verskyn Woensdag in Ladismith se landdroshof.