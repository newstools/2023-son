'N 57-jarige vrou is agter tralies nadat sy haar niggie blykbaar gedwing het om 'n vals klag van verkragting teen die meisie se stiefpa te maak. Kol. Dimakatso Sello, 'n polisiewoordvoerder, sê die vrou is Donderdag deur die FCS gearresteer. "Volgens 'n voorlopige verslag het sy in 2021 haar niggie van 11 na bewering gedwing om 'n vals klag teen die stiefpa te maak. Hy is gearresteer en het voor die hof verskyn." Sello sê daar is uitgevind die niggie "is deur haar antie beïnvloed om die stiefpa valslik van verkragting te beskuldig". Hy voeg by om 'n vals verklaring af te lê,  is meineed. "Dit is 'n misdaad en mense sal gestraf word." - AlgoaFM