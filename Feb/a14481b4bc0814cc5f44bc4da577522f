Liewe Antie Mona EK IS D en ek wil net by Antie hoor of hierdie liefde is. Ek het in Mei verlede jaar iemand ontmoet. Ons is nou in ’n verhouding. Hy is 47 en ek is 56 jaar oud. Antie, hy het gesê my ouderdom is nie ’n probleem vir hom nie. Hy was altyd goed vir my en het gesê hy sal my nooit los nie. Hy het 4 kinders van 27, 21, 14 en 8 jaar oud. Ek het ook 3 kinders, van wie die oudste 37 jaar oud is. Antie, hy was eers baie erg oor hulle en sou uit sy way uit gaan vir hulle. Maar daar was ’n misverstand tussen hom en my tweede oudste dogter. Ons het dit uitgesort, maar dinge is nie meer dieselfde tussen hulle nie. My kinders worry nie nou meer so baie met hom nie. Hy drink baie, Antie. Elke naweek. Dan sê hy net hy en sy vriende koel by sy ma se huis af. Maar dis dan nou ’n habit. Verder is hy baie jaloers en mag ek nie eens in my nagklere in my eie huis rondloop nie. Hy werk nou op ’n ander plek, waar hy moet bly en dit maak dinge nie makliker nie. Ons bly saam. Dieselfde tyd dat ons ontmoet het, het hy sommer hier by my ingetrek. Ons albei was al voorheen getroud. Wat dink Antie van hierdie saak? Is hierdie ware liefde? — Anoniem, WhatsApp As my wiskunde my nie in die steek laat nie, is julle nog nie eens ’n jaar ’n couple nie. En hy is al klaar so min naweke by die huis? ’n Mens kan seker die weke verstaan wanneer hy weens werk uitstedig is maar as hy wel tuis is, blyk hy meer tyd met sy buddies te spend. En dit laat Antie ook wonder of julle dalk nie te haastig was nie. Skaars mekaar ontmoet, en toe trek hy sommer al in? Hoe klink dit dan hy het meer ’n dak oor sy kop gesoek as ’n verhouding? Vrou, hoe ouer ’n mens raak, hoe minder tyd het jy vir dinge wat op niks anders as tydmors neerkom nie. Hier gaan dit nie net daaroor of daar liefde tussen julle is nie, maar of hierdie verhouding (as ’n mens dit só kan noem) enigsins die moeite werd is. Op 47 moes sy partytjie-miere ook al rustig geraak het, wat Antie laat wonder of daar meer by sy ma se huis as net “afkoel” plaasvind. Doen so ’n bietjie jou huiswerk, kry al jou ducks in ’n row en besluit dan of dit enigsins die moeite werd is om met hom in ’n verhouding te bly. Liewe Antie Mona EK EN my vriendin se outjie het ’n one-night stand gehad. Dit was in Desember toe my vriendin die naweek na haar ouma se funeral gegaan het. Ons het ’n paar keer ná daai weer saamgeslaap. Ook laas week. Ek wil nie meer nie, maar kan myself nie help nie. Ek voel al sleg en try om my vriendin te avoid. But dis moeilik, want ons werk ook saam. Haar outjie wil my nie uitlos nie, Antie. En ek kan ook nie vir hom nee sê nie want ek dink ek het feelings vir hom develop. Wat kan ek doen, Antie? ­— Anoniem, WhatsApp Jy kan miskien begin deur na jou idea van ’n one-night stand te klink want soos wat dit vir mý klink, kafoefel julle al aan van die festive af. En die festive is lankal iets van die verlede. Niemand kan eens meer die gammon en Snacktime van daai tyd onthou nie. Terwyl jou vriendin hartseer was oor die loss van haar ouma en haar laaste respects gaan betoon het, was julle albei baie disrespectful. Nee, jislaik. Met ’n boyfriend en vriendin soos jy staan die duiwel ook nie ’n kat se kans in die lewe nie. Nie jy of daardie outjie verdien daardie meisie se trust, liefde of loyalty nie. Dis ’n situasie waarin jy jou nooit moes bevind het nie en dis ’n kwessie van tyd voordat die waarheid op die lappe gaan kom. Ek weet regtig nie wat jy hier van my verwag om te sê nie, want jy ken mos die difference tussen reg en verkeerd. Of verwag jy ’n high-five van my? Nie net bou jy kliphard aan ’n slegte reputasie wat jou ’n leeftyd lank gaan agtervolg nie, maar jy is ook besig om ’n bestie for life te verloor. En dit vir kortstondige oomblikke van passie?